---
...
Terminal
==================================

Du behöver ha tillgång till en terminal där du kan köra Unix-kommandon. På Unix/Linux och Mac har du alltid en terminal, men på Windows behöver du installera en Unix-terminal i form av Cygwin eller Bash.

[FIGURE src=image/snapvt17/terminal-cowsay.png?w=w2 caption="En terminal som kör kommandot cowsay."]

På ett Unix-system använder man ofta en pakethanterare för att installera, uppdatera och avinstallera de program som finns. Det är ett enkelt sätt att hålla sitt system uppdaterat. Olika operativsystem har olika pakethanterare.

För att installera vår labbmiljö kommer vi att använda en mix av pakethanterare och vanliga installationsprogram.

Här är guider för hur du kommer igång med terminalen, för respektive operativsystem.

I Windows har du två alternativ till terminal, är du osäker så väljer du Cygwin och är du sugen på nya saker och kan hantera eventuella barnsjukdomar så väljer du Bash.

* Windows (alla): [Installera Unix-terminalen Cygwin på Windows](kunskap/installera-unix-terminalen-cygwin-pa-windows) (rekommenderas)
* Windows 10: [Installera Bash i Windows 10](kunskap/installera-bash-i-windows-10) (endast avancerad)
* Mac OS: [Terminalen och pakethantering med Brew på Mac OS](kunskap/terminalen-och-pakethantering-med-brew-pa-mac-os)
* Unix/Linux: [Terminalen och pakethantering i Unix/Linux](kunskap/terminalen-och-pakethantering-i-unix-linux)

Om du är osäker på grunderna i en Unix-terminal så finns det en [guide som hjälper dig att komma igång med Unix på kommandoraden](kunskap/20-steg-for-att-komma-i-gang-med-unix-och-terminalen).
