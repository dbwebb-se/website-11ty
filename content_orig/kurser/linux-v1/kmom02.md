---
author: mos
revision:
  "2015-07-03": (A, mos) Första utgåvan för kursen.
...
Kmom02: Apache Virtual Hosts
==================================

Nu har vi en Linux-server. Låt oss installera ett par webbplatser på den. Det låter som en vettig syssla för en webbprogrammerare.

Ett bra sätt att installera många webbplatser på en och samma maskin är Apache Virtual Hosts och det är något vi skall bekanta oss med.

Samtidigt behöver vi bekanta oss med fler Unix-kommandon så vi känner oss hemma i terminalen, SSH och att jobba med Linux som en server.


<!--more-->

[FIGURE src=/image/snapht15/tmux-create-windows.png caption="Jobba med fönster i terminalen med tmux."]

[FIGURE src=/image/snapht15/vhosts.png caption="Låt oss skapa en webbplats som en Apache Name-based Virtual Host."]


<small>*(Detta är instruktionen för kursmomentet och omfattar det som skall göras inom ramen för kursmomentet. Momentet omfattar cirka 20 studietimmar inklusive läsning, arbete med övningar och uppgifter, felsökning, problemlösning, redovisning och eftertanke. Läs igenom hela kursmomentet innan du börjar jobba. Om möjligt -- planera och prioritera var du vill lägga tiden.)*</small>



Läsanvisningar  {#lasanvisningar}
---------------------------------

*(ca: 4-10 studietimmar)*


###Kurslitteratur  {#kurslitteratur}

Läs följande:

1. [The Linux Command Line](kunskap/boken-the-linux-command-line)
    * Kapitel 1-4, repetera grundläggande kommandon

I referenslitteraturen, är följande kapitel relevanta.

1. [The Debian Administrator's Handbook](kunskap/boken-the-debian-administrator-s-handbook).
    * Ch 6: Maintenance and Updates: The APT Tools (speciellt om `apt-get`, annars översiktligt)
    * Ch 7: Solving Problems and Finding Relevant Information (översiktligt)



###Artiklar {#artiklar}

1. Boken "The Linux Command Line" har en webbplats där det finns [ett stycke med fokus på att lära sig terminalen](http://linuxcommand.org/lc3_learning_the_shell.php). Ta det som ett lättläst komplement till boken.



###Video  {#video}

Det finns inga videoförslag.



###Lästips {#lastips}

Det finns inga extra lästips.



Övningar & Uppgifter  {#ovningar_uppgifter}
-------------------------------------------

*(ca: 6-10 studietimmar)*



###Övningar {#ovningar}

Genomför följande övningar.

1. Jobba igenom guiden "[Kom igång med SSH-nycklar](kunskap/kom-igang-med-ssh-nycklar)".

1. Jobba igenom guiden "[Kom igång med tmux och terminalen](kunskap/kom-igang-med-tmux-och-terminalen)".

1. Jobba igenom guiden "[Installera webbplatser med Apache Name-based Virtual Hosts](kunskap/installera-webbplatser-med-apache-name-based-virtual-hosts)".



###Uppgifter {#uppgifter}

Dessa uppgifter skall utföras och redovisas.

1. Gör uppgiften "[Skapa en webbplats på en Apache Virtual Host](uppgift/skapa-en-webbplats-pa-en-apache-virtual-host)".

1. Gör uppgiften "[Strukturera filer, kataloger och rättigheter i en webbplats](uppgift/strukturera-filer-kataloger-och-rattigheter-i-en-webbplats)".



###Extra {#extra}

Det finns inga extra uppgifter.



Resultat & Redovisning  {#resultat_redovisning}
-----------------------------------------------

*(ca: 1-2 studietimmar)*

Läs [instruktionen om hur du skall redovisa](kurser/linux-v1/redovisa).

Se till att följande frågor besvaras i redovisningstexten.

* Hur känns konceptet med Apache name-based Virtual Hosts? Känner du igen det sedan tidigare?
* Det blir allt fler kommandon i terminalen, hur känns det med terminalen och dess kommandon?
* Gick det bra med ssh-nycklar och rsync över ssh?
* Hur kändes det att jobba med tmux?




