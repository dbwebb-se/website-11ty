---
author: mos
revision:
    "2021-03-29": "(A, mos) Ny inför mvc vt21."
...
Resultat och redovisning
==================================

Som ett sista steg i varje kursmoment skall du redovisa. Gör så här.

<!--more-->



Rapport i LaTeX {#latex}
---------------------------------------

Du skall skriva din redovisningstext i ett LaTeX dokument. När du är klar genererar du en pdf-kopia av rapporten och laddar upp på Canvas.

LaTeX är en form av markup där man skriver texten och lägger till hur texten skall formatteras (typsättas) vid utskriften till ett slutligt dokument. Du kan läsa [om LaTeX i Wikibooks](https://en.wikibooks.org/wiki/LaTeX) för att få en kort introduktion till systemet.

Verktyget [OverLeaf](https://www.overleaf.com/) är ett sätt att skriva LaTeX dokument via webbläsaren. Det verktyget erbjuder också en god [manual och lärresurs](https://www.overleaf.com/learn) för en nybörjare till LaTeX.

Det finns en [mall till rapporten](https://www.overleaf.com/read/crczvvdxvwxp
) som du kan utgå ifrån. Börja med att ta en egen kopia av den mallen och börja skriva.

Vi kallar nu detta dokument för kursrapporten, eller bara "rapporten".



Skriv redovisningstext {#text}
---------------------------------------

Skriv din redovisningstext i rapporten.

Besvara de specifika frågor som finns för varje kursmoment.

Reflektera över svårigheter, problem, lösningar, erfarenheter, lärdomar, resultatet, etc.

Skriv ett stycke om totalt cirka 1-2 sidor. Försök väva in frågorna i löpande text. Använd rubriker för att dela in din text.

Det ser bra ut i rapporten om du kan koppla och jämföra (reflektera) dina lärdomar från nuvarande kursmoment mot andra kursmoment, kurser eller andra lärdomar du har sedan tidigare.

Använd gärna referenser, det är bra att öva på det och dessutom blir det en bra samling av läsvärda resurser som du kan ha nytta av även efter kursen.

Här kan du läsa om [tips att skriva bra redovisningstexter](kurser/faq/att-skriva-en-bra-redovisningstext).



Lämna in din redovisning {#submit}
---------------------------------------

Gör följande steg för att lämna in din redovisning.

1. Git repon, se till att du har committat, taggat och pushat.

1. Gör `dbwebb publish me`.

1. Ladda upp en pdf av din rapport till Canvas.

1. På Canvas, lägg en länk till ditt kursrepo på studentservern.



Bedömning och betygsättning {#bedom}
---------------------------------------

Läraren kommer snabbt kolla igenom din redovisningstext och uppgifterna. Betyg är G (godkänd) eller U/komplettera (komplettera → gör om → gör bättre). Bedömningen baseras på din redovisningstext samt att dina uppgifter är utförda enligt instruktionerna.



Feedback och frågor {#feedback}
---------------------------------------

[Vilken feedback kan jag förvänta mig](kurser/faq/vilken-feedback-far-man-pa-inlamningarna)?

Ställ dina frågor och funderingar i chatt eller forum (GitHub issues). Se till att du får dina frågor besvarade. Fråga igen om något är oklart. Se till att alltid skapa en tråd i forumet om du funderar på något.
