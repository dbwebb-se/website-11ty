---
author: mos
revision:
    "2020-10-15": "(A, mos) Första utgåvan."
...
Spela in en redovisningsvideo
==================================

I de kurser där man examineras med projekt så kan man ibland behöva spela in en redovisningsvideo där man presenterar sitt projekt.



Inspelning med OBS Studio
---------------------

Man kan använda olika skärm, ljud och videoinspelningsprogram för att skapa sin redovisningsvideo. Om du inte har ett sådant program så rekommenderar vi [OBS Studio](https://obsproject.com/) som är ett projekt inom öppen källkod och fri programvara som finns till Windows, Mac och Linux.

Detta är ett program som dina lärare brukar använda vid inspelning och streaming.

Ladda hem, installera och starta upp programmet och kika på Mikaels video när han kort visar hur man skapar en ny scen.

[YOUTUBE src=vw1pt4-1dFU width=700 caption="Mikael visar hur man kan jobba i OBS Studio."]

När du spelar in videon så bör du skapa en scen somvisar din skärm, eller det du presenterar och visualiserar. Du skall ha en mikrofon så att din röst hörs tydligt och du skall ha en webcam som du lägger in i scenen.

Du kan jämföra scenen med de scener som dina lärare normalt har när de håller lektioner.



Alternativa program
---------------------

Eventuellt kan du använda Zoom för att göra en inspelning med delad skärm och din cam inklippt i scenen.



Ladda upp och publicera
---------------------

Du behöver lägga din video på en plats där din lärare kommer åt den.

Du kan publicera den på YouTube och göra så att man måste ha länken för att kunna se videon. Det gör att din video inte blir publik. Vimeo är en annan videotjänst som du kan använda.

Du kan också lägga video på en area för fildelning och göra så att den som har länken kan se den. Här kan du använda tjänster som Google Drive och Dropbox.

Du kan även ladda upp filmen på Canvas vid inlämningen, förutsatt att läraren har gjort det möjligt.



Avslutande tips
---------------------

Det är en bra förmåga att lära sig att bli bekväm med att spela in videor. Det blir troligen mer och mer vanligt att man selar in videor för att visa upp och presentera saker. Det kan röra dokumentation av programvara, användarguide, visa tips och trix, sälja in en produkt eller presentera sig själv.
