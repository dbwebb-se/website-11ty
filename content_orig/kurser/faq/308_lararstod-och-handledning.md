---
author: mos
revision:
    "2020-06-24": (T, mos) Omskriven inför ht20 och fokus på att ställa frågor och använda communityn.
    "2016-08-04": (S, mos) Uppdaterade vissa länkar.
    "2014-08-07": (R) Förkortad och tog bort kanaler som inte används för handledning (adobe, twitter, facebook).  
    "2012-06-27": (Q) Genomgång i samband med omskrivning i Lydia.  
    "2011-08-15": (P) Små justeringar inför hösten, tog bort nyhetsbrev och msn, icq, googletalk och skype.  
    "2010-08-26": (O) Lade till mail mos@bth.se och gick igenom texten i dokumentet, små justeringar.  
    "2010-01-12": (N) Införde Adobe Connect för skrivbordsdelning och konferens, tog bort Marratech och Skype (för detta syftet).  
    "2010-01-11": (M) Flyttade stycke om felsökning till bloggen.  
    "2009-08-31": (L) Lade till irc-kanalen och länk till kom igång.  
    "2009-08-20": (K) Genomgång inför kursomgång hösten 2009.  
    "2009-01-16": (I) Smärre revidering för kurstillfälle 2009 våren.  
    "2008-08-31": (A) Första revisionen  
...
Lärarstöd och handledning
==================================

Du kommer märka att olika kurser och olika lärare har olika närvaro i digitala kanaler som chatter och forum. Du behöver ofta nå dessa lärare för att få svar på dina frågor och hjälp i dina studier. Det kan därför vara klokt att fundera igenom vilken strategi du själv vill använda när du behöver svar på dina frågor.

Var skall du ställa dina frågor och hur? Hur skall du hantera de svar du får?



Lärande community {#larande}
---------------------------------------

Kanske läste du i "[Lärande community](larande-community)" om några av de olika kanaler som används i kurserna.

Det finns många olika kanaler och om du använder dem på rätt sätt kan du maximera svarsfrekvensen.

Lär dig att dina medstudenter kan ge minst lika goda svar som dina lärare.



Alla frågor förtjänar ett svar {#fraga}
---------------------------------------

Ställ dina frågor och förvänta dig att de svaras på. Annars frågar du igen, då kanske din fråga har missats. Se till att få dina frågor och funderingar besvarade.

Det är aldrig fel att fråga och [alla frågor förtjänar ett svar](/t/885).



Ställ smarta frågor {#smart}
--------------

Bra frågor får snabbare och mer korrekta svar än halvbra frågor.

Exempel på halvbra frågor är:

* "Det funkar inte."
* "Något är fel."
* "Jag fattar inte, det funkade nyss/igår/förra veckan."

En bra fråga berättar följande:

* Vad gör du, vad händer?
* Vad förväntar du dig skall hända?
* Hur kan någon annan återskapa och se ditt fel?

Det bästa är när du kan visa hur man kan återskapa och se ditt fel. Då är det lättare att hjälpa dig.

Läs mer om att [ställa smarta frågor](/t/885#p7802).



En fråga i taget {#en-i-taget}
------------------------------------------

Tänk på att en fråga som skall besvaras avslutas med ett frågetecken "?". Missa inte det. De som hjälper dig kommer att leta efter dina frågetecken. När du funderar kan du använda "..." och när du konstaterar något kan du använda ".".

De som hjälper dig har en tendens att besvara en fråga i taget. Det blir helt enkelt rörigt (och svårt) när man försöker hantera flera frågor samtidigt.

Man kan själv märka när det blir rörigt, det märks i hjärnan som har bekymmer att organisera felsökningen, man hoppar fram och tillbaka i hopp om en magisk lösning som ofta uteblir. Dessutom, om man har tur och något magiskt händer så har man inte riktigt lärt sig något av situationen. Vi är ju här för att lära oss, inte bara lita på tur och magi.

Du bör alltså fundera på en fråga som är den viktigaste att få svar på för att du skall komma framåt. Formulera den tydligt och använd ett "?" så det är tydligt vad du önskar svar på.

Om du är tydlig i din frågeställning så kommer fler att vara benägna att svara på dina frågor. Det är så det fungerar, både i skolan och i verkligheten.



Prata med ankan {#anka}
------------------------------------------

När du funderar över vilken fråga som är den viktigaste så kan du försöka prata med dig själv, eller med ankan. Ungefär som Mikael visar i videon nedan.

[YOUTUBE src=eUBMCd7Tj6Q width=700 caption="Mikael visar vikten av att ha en gummianka på skrivbordet."]

Låtsas att din gummianka funderar på dina problem och ställ frågor till den. Ofta fungerar det bra och det är en trygghet att kunna formulera sina frågor till ankan, innan man gör det till community.

Dessutom är det inte ovanligt att man lyckas besvara frågan på egen hand, när man väl lyckas formulera frågan.



Chatt eller forum {#chatt-forum}
------------------------------------------

Tänk att chatter (IRC, Gitter, Discrod) är snabba och om du inte får ett svar så kommer din fråga troligen att försvinna i flödet av andras chattande.

Då tar du och kopierar din fråga till forumet (GitHub issues eller liknande kursforum) och inväntar svar.

Det är lättare att få långa och utredande svar på forum. I chatter blir det ofta korta svar.

I forum kan du ställa kompletternade frågor eller be om förtydligande.



Öppna chatter, eller personliga {#oppna}
------------------------------------------

Använd de öppna publika chatterna.

Du kommrt troligen så svar även om du skickar personliga chatter till en lärare. Men du missar möjligheten att få svar av dina medstudenter och du missar möjligheten att bidra till den öppna communityn.

Om dina frågor blir många, eller felsökningen blir svår, då kan det vara lämpligt att gå över till en privat chatt för att undvika att man bombarderar den punlika chatten. Men, börja alltid i den publika chatten.



Läs inte mellan raderna {#mellan-raderna}
------------------------------------------

Så här gör jag och det är mitt absoluta råd till er alla.

> Läs enbart det som skrivs och försök inte tolka en underliggande känsla i meddelandet.

Personligen är jag ofta kort när jag svarar. Det är för att vara korrekt och tydlig. Det är inte för att jag är dryg eller otrevlig med flit. Det är mer mitt sätt att försöka vara effektiv.

Ibland är jag övertydlig, det är för att jag både svarar på frågan och visar hur du nästa gång kan tänka för att ta reda på svaret. Det innebär inte att jag är synisk, sarkastisk eller tycker att din fråga var dum liksom du.

Här är ett exempel från verkligheten som visar att det kan vara svårt att kommunicera.

> [student] Hej, vilket datum är terminen officiellt slut på bth?

> [mos] Man brukar kunna googla "bth läsårsindelning", https://studentportal.bth.se/page/lasarochterminstider. Säger 7/6.

> [student] Tack för ditt svar. Sarkastiskt, men ändå ett svar.

> [mos] :-) ibland går ett svar att tolka å olika sätt. Jag skriver faktiskt väldigt sällan sarkastiska svar (till studenter) med mening, inte denna gången heller.
> Jag brukar försöka säga till stud att "läs vad svaret innehåller", och "försök inte tolka vad som står mellan raderna".
> Pröva att läsa svaret en gång till och tänk "mos är inte sarkastisk, han vill bara besvara min fråga".

> [stud] Ok, uppfattat :)

Försök inte tolka vad som sägs mellan raderna. Tänk istället att alla svar är sagda i välmening och de syftar på olika sätt att hjälpa dig i din utbildning. Ibland kommer ett svar, ibland visas hur du själv kan tänka (nästa gång) du vill ha svar på en liknande fråga och ibland får du både ock.

Min tanke är helt enkelt att vi plockar bort en onödig tolkning av undermeningen i det vi skriver. Vi fokuserar istället på frågor och svar och tydlighet och lägger all energin där.

Mitt råd är alltså:

> "Läs vad frågan/svaret innehåller" (rätt fokus)

> "Försök inte tolka vad som står mellan raderna" (onödig energi)
