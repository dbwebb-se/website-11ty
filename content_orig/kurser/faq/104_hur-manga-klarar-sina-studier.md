---
author: mos
baseurl: null
revision:
    "2020-06-22": "(A, mos) Ny inför HT20."
...
Hur många klarar sina studier?
==================================

Så du är ny student hos oss på ett av våra program/kurspaket? Trevligt att du valt att studera hos oss!

Då har vi ett, två eller tre års av samvaro kring din din utbildning att se fram emot. Låt oss göra det bästa av det.

Till att börja med så är det bra att vara medveten om "[Hur många klarar sig hela vägen in i mål?](blogg/hur-manga-klarar-sig-hela-vagen-in-i-mal)" (en bloggartikel). Du kan läsa det som skräckpropaganda, men år efter år är kurvan densamma och kurvan säger att det är en stor andel som hoppar av studierna innan de är klara. Läs den länkade artikeln för att få tips till hur du kan göra för att bli en av de som klarar sig i mål.

[FIGURE src="image/snapht16/genomstromning-program.png" caption="Så här många, i snitt, startar och genomför campusprogrammet i Webbprogrammering under respektive termin."]

Rent praktiskt och handfast, finns det något du kan göra för att förbereda dig, mer än mental förberedelse?

Du kan definitivt fixa iordning din dator och förbereda den för studier. Kanske vill du spendera sommarjobbets pengar på att köpa ny dator och organisera din arbetsplats och planering så att du kan lägga tillräcklig kraft och fokus på dina studier.

När det gäller kurserna så har de inledande kurserna på utbildningsprogrammet Webbprogrammering en gemensam struktur på labbmiljön och du kan redan nu börja installera den. Du hittar instruktionerna för labbmiljön i kursernas första kursmoment. Här är länkar till de två inledande kursmomentens instruktion om att installera labbmiljön.

* [Kursen python labbmiljö](kurser/python/labbmiljo)
* [Kursen htmlphp labbmiljö](kurser/htmlphp/labbmiljo)

För övrigt så skadar det inte att leka runt med datorn, bygg ett python-program som beräknar din solbränna, muskelmassa eller antal vandringsstigar du gått i sommar (eller nåt annat hobbyliknande). Bygg ditt första utkast till din portfoliosida för webben och skaffa ett webbhotell för att drifta den, be någon släkting sponsra ditt första år på webbhotellet.

Väl mött till hösten. Då börjar det på riktigt.

PS. Läs gärna forumtråden "[Läsa distansprogrammet och jobba heltid? (ge tips)](t/7232)" där distansstudenter berättar hur de löste sin livssituation för att klara sina studier.
