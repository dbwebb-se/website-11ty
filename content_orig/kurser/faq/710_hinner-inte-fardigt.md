---
author: mos
revision:
    "2020-06-25": (E, mos) Uppdaterad med mer info inför ht20 om när man hamnat efter, kopierat från forumet.
    "2016-10-24": (D, mos) Bara projektet kvar samt Är inte klar.
    "2016-08-04": (C, mos) Genomgången och det långa svaret togs bort.
    "2012-08-04": (B, mos) Överflyttad till dbwebb hösten 2012.
    "2010-05-20": (A, mos) Första utgåvan publicerad på blogspot-bloggen.
...
Om jag inte hinner färdigt?
==================================

Vad händer om jag inte hinner färdigt med kursen?



Har klarat 3v uppropet men inte mycket mer... {#a}
----------------------------------

> Jag har klarat 3-veckors uppropet men inte hunnit med alla resterande kursmoment (av olika anledningar). Men, jag vill gärna fortsätta och slutföra kursen. Vad gäller?


Fortsätt att göra kursmomenten i din egen takt och sikta på att bli klar så snart du kan. När nästa kurstillfälle kommer så omregistrerar du dig och då funkar all formalia med Ladok och behållning av studentkonton. Omregistrering kan du själv initiera via studenportalen. Dubbelkolla alltid vilka kurstillfällen som finns att omregistrera sig på.

Det finns inga garantier för att man kan bli omregistrerad utan det gäller *i mån av plats*.

Du måste själv ha koll på när du kan lämna in dina redovisningar och att du lämnar in dem på ett aktivt kurstillfälle, annars riskerar de att inte bli rättade.

<!--
Du läser mer om de kurstillfällen som finns och hur du omregistrerar dig i artikeln om "[Omregistrering på kurs och kurstillfälle](omregistrering)".
-->



Hinner inte med projektet... {#b}
----------------------------------

> Jag hinner inte göra klart innan projekt-inlämningen ska vara inne nu vid midnatt. Kan jag fortsätta på nästa kurs och sedan ta denna kursen vid nästa tillfälle?


Det går normalt bra att göra så.

Det är alltid en fråga om vilka kurser det gäller och vilka förkunskaper dessa kurser har. *Ofta* räcker det med genomgången kurs, vilket innebär att man skall ha deltagit men inte nödvändigtvis klarat alla delar i kursen. Är du osäker så kikar i kursplanen för att se vilka förkunskaper en kurs har.



Är inte klar och på måndag börjar två nya kurser... {#c}
----------------------------------

> Jag har inte hunnit med kurserna som går nu och på måndag börjar två nya kurser. Hur bör jag tänka?

Förutsatt att du är aktiv i kursen så har du troligen klarat fler än hälften av kursmomenten.

Mitt förslag är då att du tar en paus i de kurserna du håller på med och satsar allt på de nya kurserna som startar. Med en ny fräsch start så satsar du allt på att hamna i fas i de två nya kurserna. Att hålla studietakten i en kurs kan ge en bra känsla.

De nuvarande kurserna lägger du på hyllan och försöker lösa så fort du får en stund över. Eller så planerar du att lösa dem under julen, eller över sommaren.

Allt eftersom du blir mer erfaren student, desto lättare kommer du tycka de inledande kurserna är och desto enklare blir det att fixa dem.



Restinlämningar och omregistrering {#d}
----------------------------------

Ett kurstillfälle har normalt ett par tillfällen för restinlämningar. Exakt hur det fungerar skiljer mellan kurser. Flera av kurserna i ettan har två möjligheter till restinlämningar och missar man dem får man omregistrera sig på nästa kurstillfälle.

Du kan titta i den rekommenderade studieplanen för att se när tillfällen för restinlämningar är.



Hamnat efter i min utbildning... {#e}
----------------------------------

Det bästa är att du själv börjar med att fylla i ditt studieläge i ett excelark, så att du kan visa läget för dig själv och någon annan.

Det är din antagningsomgång som bestämmer vilka kurser du skall gå, välj den du är antagen till och fyll i status. Fundera på läget, gör din egen plan och prata med studievägledningen eller programansvarige för rådgivning.

Här kan du finna [excelark du kan kopiera och fylla i](/program/webbprogrammering/#followup), för respektive antagningsomgång.



Om jag inte klarar kurserna, söka om eller gå om? {#f}
----------------------------------

Hur gör man som student, om man inte hängt med i kurserna och funderar på att börja om från början? Det beror lite av hur många poäng du tagit och i vilka kurser.

När du sedan skall bestämma dig för hur du går vidare så finns följande alternativ, normalt sett.

1. Studenten söker omregistrering på kurser hen varit registrerad på och fortsätter kämpa på med de vanliga kurserna. Försök pussla dig fram till en examen.
2. När omregistrering inte fungerar så kan man ansöka om en anpassad utbildningsplan, en AUP, via studentportalen. Via en AUP kan man få tillgång till kurstillfällen utanför ditt antagningstillfälles normala studieplanen.
3. Studenten har endast ett fåtal poäng tagna termin 1 – sök om programmet via Antagning.se och börja om från början.
