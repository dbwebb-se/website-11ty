---
author:
  - mos
  - efo
revision:
  "2018-01-05": (D, efo) Gjorde om för webapp v3.
  "2017-03-09": (C, efo) Gjorde om för webapp v2.
  "2015-12-11": (B, mos) La till video om jQuery Foundation.
  "2015-10-26": (A, mos) Första utgåvan för kursen.
...
Kmom01: Single Page Application
==================================
Tanken är att komma igång med utveckling av mobila applikationer. De mobila applikationerna utvecklar vi med tekniker baserade på HTML, CSS och JavaScript. Vi ser hur vi kan utnyttja dessa tekniker för att ändra innehållet utan att ladda om applikationen. Som ett första steg så läser vi på om grunderna, bygger en me-sida med fokus på mindre terminaler och börjar så smått med det löpande projektet för alla sex kursmoment.



<!--more-->



Vi har i tidigare kurser sett hur vi man kan skapa applikationer i webbläsaren där vi aldrig laddar om sidan. Vi ska fortsätta på det spåret och bygga vidare på detta med webbens inbyggda teknologier för till exempel hämtning av data från ett API.

Som ett första steg skapar vi en me-app anpassat främst för mobilen, men som även fungerar klockrent på en större enhet. På en av sidorna i vår me-app hämtar vi data från Github för att visa upp våra repon. Det är även här vi skriver redovisningstexten så vi ska titta på hur vi gör mycket text lättläst på små och stora enheter.

Som en sista del av kursmomentet ska vi börja med en löpande uppgift där vi i detta kursmoment skapar början till en lagerhanteringsapp. Nedan finns en liten video som visar hur det kan se ut när man är klar med Lager appen del 1.

[YOUTUBE src=xp8blJ060XM width=630 caption="Lager appen del 1."]



<small><i>(Detta är instruktionen för kursmomentet och omfattar det som skall göras inom ramen för kursmomentet. Momentet omfattar cirka **20 studietimmar** inklusive läsning, arbete med övningar och uppgifter, felsökning, problemlösning, redovisning och eftertanke. Läs igenom hela kursmomentet innan du börjar jobba. Om möjligt -- planera och prioritera var du vill lägga tiden.)</i></small>



Labbmiljön  {#labbmiljo}
---------------------------------

*(ca: 1 studietimme)*

Det finns en [längre beskrivning om kursens labbmiljö](./../installera-labbmiljo). Läs den om du är osäker på vad som skall göras, eller om detta är din första dbwebb-kurs.

[Installera labbmiljön](kurser/webapp-v3/labbmiljo) för kursen. Vänta med att installera 'Apache Cordova' och 'Emulator och fysisk enhet' till kmom05.

Uppdatera [dbwebb-cli](dbwebb-cli) samt klona och initiera kursrepot.

```text
# Gå till din katalog för dbwebb-kurser
dbwebb selfupdate
dbwebb clone webapp
cd webapp
dbwebb init
```



Läsanvisningar  {#lasanvisningar}
---------------------------------

*(ca: 6-10 studietimmar)*


###Kurslitteratur  {#kurslitteratur}

Läs följande:

1. [Mobile HTML5](kunskap/boken-mobile-html5).
    * Introduction
    * Ch 1: Setting the stage



###Artiklar {#artiklar}

Läs följande artiklar för att få bakgrunden till övningarna.

1. Läs om viewport på MDN i artikeln "[Using the viewport meta tag to control layout on mobile browsers](https://developer.mozilla.org/en-US/docs/Web/HTML/Viewport_meta_tag)".

<!-- 1. Läs artikeln om "[Mobile: native Apps, Web Apps, and hybrid Apps](http://www.nngroup.com/articles/mobile-native-apps/)". -->

1. Bekanta dig med dokumentationen för [XMLHttpRequest](https://developer.mozilla.org/en-US/docs/Web/API/XMLHttpRequest) och [fetch](https://developer.mozilla.org/en-US/docs/Web/API/Fetch_API) som vi använder för att ladda data via JavaScript.

<!-- 1. Läs om "[MVC architektur](https://www.tmprod.com/blog/2012/what-is-mvc-architecture-in-a-web-based-application/)".

<!-- 1. Titta i manualen om jQuery Mobile. Du finner den på deras [webbplats under demo](http://demos.jquerymobile.com/). Börja med att läsa artikeln som heter "Introduction" och läs därefter artikeln "Responsive Web Design". Avsluta med att skumma igenom manualen för att se vad där finns och för att bygga en känsla om vad jQuery Mobile innehåller.

1. Titta på olika [varianter av mobila webappar med jQuery Mobile](http://jquerymobile.com/resources/) och få en känsla för vad man kan bygga med jQuery Mobile. -->


###Video  {#video}

1. Det finns en [videoserie](https://www.youtube.com/playlist?list=PLKtP9l5q3ce-1cVPTFJ_Zw9b7N2Y4_ANI) kopplat till kursen, titta på videos som börjar på 0 och 1.

<!-- 1. Video som ger en översikt av jQuery Mobile, "[jQuery Mobile and jQuery UI Keynotes - jQuery Conference Portland 2013](https://www.youtube.com/watch?v=JcHJtBAnGpE)". Video är från 2013 men ger en bra översikt och bakgrund av jQuery Mobile.

1. Video om [Dave Methvin - The State of the jQuery Foundation](https://www.youtube.com/watch?v=vpooxtxaW2U&list=PL-0yjdC10QYpmXI3l-PGK1od4kTWOjm_A). Videon är opening keynote från konferensen jQuery Chicago 2014 och Dave Methvin är president av jQuery Foundation. -->



###Lästips {#lastips}

1. Läs översiktligt denna samling av "best-practices" för typografi på webben [Typography Handbook](http://typographyhandbook.com). Spara den i dina bokmärken som en framtida referens.

<!-- 1. För mer om tillgänglighet (accessibility, a11y) titta in på [The A11Y Project](https://a11yproject.com/). -->

<!-- 1. Läs artikeln [Choosing between a native, hybrid or webapp](https://crew.co/how-to-build-an-online-business/native-hybrid-web-app-differences/). -->



Övningar & Uppgifter  {#ovningar_uppgifter}
-------------------------------------------

*(ca: 6-10 studietimmar)*



###Övningar {#ovningar}

Gör följande övningar för att träna inför uppgifterna.

1. Läs igenom tipset om "[Developer tools i webbläsaren för mobila enheter](coachen/developer-tools-i-webblasaren-for-mobila-enheter)".

1. Läs igenom artikeln och installera "[Utvecklingsverktyg för REST tjänster](kunskap/utvecklingsverktyg-for-restful-tjanster)".

1. Gör övningen "[En Single Page Application](kunskap/en-single-page-application-me-app)". Spara resultatet i `me/redovisa`.

1. Läs igenom artikeln "[Typografi i mobila enheter](kunskap/typografi-i-mobila-enheter)". Spara koden i `me/kmom01/typography`.



###Uppgifter {#uppgifter}

Dessa uppgifter skall utföras och redovisas.

1. Gör uppgiften "[SPA me-app](uppgift/spa-me-app)". Spara din kod i `me/redovisa`.

1. Gör uppgiften "[Lager appen del 1](uppgift/lager-appen-del-1)". Spara din kod i `me/kmom01/lager1`.

<!-- 1. Gör uppgiften "[Skapa en mithril me-app](uppgift/skapa-en-mithril-me-app-till-webapp-kursen)". -->



###Extra {#extra}

Det finns ingen extrauppgift.



Resultat & Redovisning  {#resultat_redovisning}
-----------------------------------------------

*(ca: 1-2 studietimmar)*

Läs [instruktionen om hur du skall redovisa](./../redovisa).

Se till att följande frågor besvaras i redovisningstexten.

* Är du sedan tidigare bekant med utveckling av mobila appar?
* Vilket är den viktigaste lärdomen du gjort om typografi för mobila enheter?
* Du har i kursmomentet hämtat data från två stycken API. Hur kändes detta?

TIL är en akronym för “Today I Learned” vilket leksamt anspelar på att det finns alltid nya saker att lära sig, varje dag. Man brukar lyfta upp saker man lärt sig och där man kanske hajade till lite extra över dess nyttighet eller enkelhet, eller så var det bara en ny lärdom för dagen som man vill notera.

* Vilken är din TIL för detta kmom?
