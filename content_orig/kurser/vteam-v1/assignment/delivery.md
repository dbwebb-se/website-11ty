---
author: mos
revision:
    "2021-12-08": "(A, mos) Uppdaterad från ht21 inför ht22."
...
Assignment: Leverans
====================

Detta är en obligatorisk projektuppgift som ni skall lösa i grupp.



Introduktion
------------------------

I slutet av kursen skall projektet levereras och demonstreras i en presentation.

Vid leveransen skall man visa upp hur systemet motsvarar de krav som ställts från kunden samt visa att man implementerat systemet enligt de tankar man presenterade i sin SDS.



Presentation
------------------------

En presentation håller på en timme och delas in i tre delar om 20 minuter.

1. 20 min för teamet att presentera, demonstrera och visa upp att systemet från sin bästa sida. Kör simulering och visa att alla delar i systemet finns med och fungerar som en helhet.

1. 20 min för läraren att ställa frågor och be om kompletterade information om delar av systemet.

1. 20 min övrigt som det är önskvärt att det inte behövs, men om det behövs så är det tillfälle för fördjupning i systemet och/eller projektets genomförande.

En presentation slutar normalt i att en ungefärlig betygsnivå meddelas alternativt att en komplettering måste ske innan ett godkänt betyg kan nås.



Slutleverans
------------------------

Slutleveransen kan ske i nära anslutning till presentationen. Det är okey att lämna in slutleveransen efter att presentationen är gjord.

En komplett leverans innefattar följande.

* **Källkod** via länk till GitHub/GitLab repo där all källkod finns.
    * README.md som visar hur man kommer igång och kör systemet lokalt i Docker/Docker-Compose.
    * Är koden uppdelad i flera repon så länka till ett "master-repo" som i sin tur inkluderar/hanterar övriga repon.

* Länk till där systemet körs live (om det finns, inte en viktig sak).

* Eventuellt presentationsmaterial som används vid presentationen.

* **Experience report** om ca 3-7 sidor (plus försättsblad, toc, etc) som en erfarenhetsrapport där gruppen summerar sina gemensamma erfarenheter från projektet. Här är förslag på saker som kan tas upp i rapporten.
    * Arbetsflödet: Krav -> design -> färdigt system.
    * Reflektera över SDS och systemets arkitektur kontra hur systemet blev som färdigt.
        * Finns det saker ni "ångrar" där ni borde valt annan teknik/lösning?
        * Erfarenheter kring era teknikval, tekniska lösningar, arkitekturen, delsystem.
        * Vilken roll spelar SDS:en i ett sådant här projekt (viktig, mindre viktig)?
    * Allmänt arbetssätt i gruppen med kommunikation, arbetsfördelning och uppföljning.
    * Projektplanering och uppföljning samt prioritering av aktiviter.
    * Utvecklingsmiljö, Git, Docker.
    * Testning, CI/CD, kodkvalitet.
    * deployment till produktion.
    * Risker och hur de hanterats.
    * Hur gick leveransen rent allmänt.
    * Övrigt.
        * Något mer som bör nämnas?
        * Är ni nöjda med resultatet, genomförandet?
        * Lyckades ni uppnå er ambitionsnivå?
        * Fick ni prioritera bort något?
    * Tips inför nästa projekt.
        * Lyft fram 5-7 punkter som förbättringsförslag till hur nästa projekt kan genomföras på ett bättre sätt.



Slutbetyg
------------------------

Slutbetyget sätts enligt [tidigare kommunicerat dokument](/kurser/vteam-v1/bedomning-och-betygsattning) där presentationen, slutleveransen, SDS tillsammans med övriga inlämningar kan vägas in inklusive teamens aktivitet i kursen som helhet.
