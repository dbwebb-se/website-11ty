---
author: mos
revision:
    "2022-03-23": "(B, mos) Uppdaterad inför mvc v2 vt22."
    "2021-03-29": "(A, mos) Ny inför mvc vt21."
...
Resultat och redovisning
==================================

Som ett sista steg i varje kursmoment skall du redovisa. Gör så här.

<!--more-->



Skriv redovisningstext {#text}
---------------------------------------

Skriv en redovisningstext och [redovisa dina reflektioner](kunskap/att-skriva-en-bra-redovisningstext) från kursmomentet.

Besvara de specifika frågor som finns för varje kursmoment.

Reflektera över svårigheter, problem, lösningar, erfarenheter, lärdomar, resultatet, etc.

Det ser bra ut om du kan koppla och jämföra (reflektera) dina lärdomar från nuvarande kursmoment mot andra kursmoment, kurser eller andra lärdomar du har sedan tidigare.

Använd gärna referenser, det är bra att öva på det och dessutom blir det en bra samling av läsvärda resurser som du kan ha nytta av även efter kursen.

Skriv ett stycke om 15-30 meningar under respektive kursmoment i din webbplats `me/report`.

När du är klar innehåller webbplatsen `me/report` redovisningstexter från samtliga kursmoment.



Ladda upp och publicera din kurskatalog {#repo}
---------------------------------------

Ladda upp din kurskatalog med alla dina övningar genom att göra följande kommandon i terminalen.

```bash
# Gå till din kurskatalog
dbwebb publishpure me
```

Den länken som visas i utskriften av kommandot, är länken till din me-sida. Där kan du se ditt publicerade resultat.

Rätta eventuella fel som dyker upp. Det som du laddar upp skall vara felfritt.



Testa din inlämning {#testa}
---------------------------------------

Du kan själv testköra delar av rättningsprocessen via följande kommando.

```text
dbwebb test kmom01
```

Byt ut kmom01 mot det kursmoment du vill inspektera.

Du kan även testa enskilda uppgifter.

```text
dbwebb test report
```

Den som rättar och kontrollerar din inlämning utgår delvis från ovan kommando.

Du kan själv provköra och se samma resultat som rättaren ser. Det är en mycket god idé att alltid testköra sin inlämning på samma sätt som rättaren gör. Du sparar tid genom att själv upptäcka eventuella slarvfel.



Lämna in på Canvas {#canvas}
---------------------------------------

Lämna in en länk till din rapport-sida på Canvas. Länken innehåller din studentakronym och på det viset hittar rättaren din inlämning.

Det är bra om du också kopierar in din redovisningstext in i Canvas, det kan vara bra att ha som backup om något händer.

Läraren kommer snabbt kolla igenom din redovisningstext och uppgifterna. Betyg är G (godkänd) eller U/komplettera (komplettera → gör om → gör bättre). Bedömningen baseras på din redovisningstext samt att du har fullgjort kursmomentets uppgifter.



Feedback och frågor {#feedback}
---------------------------------------

[Vilken feedback kan jag förvänta mig](kurser/faq/vilken-feedback-far-man-pa-inlamningarna)?

Ställ dina frågor och funderingar i chatt eller forum (GitHub issues). Se till att du får dina frågor besvarade. Fråga igen om något är oklart. Se till att alltid skapa en tråd i forumet om du funderar på något.
