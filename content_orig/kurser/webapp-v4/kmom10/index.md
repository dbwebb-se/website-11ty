---
author:
    - efo
revision:
    "2021-01-12": (A, efo) Första versionen med två projekt.
...
Kmom10: Projekt och examination
==================================

Detta kursmoment avslutar och examinerar kursen.

Upplägget är enligt följande:

* Projektet och redovisning (20-80h)

Totalt omfattar kursmomentet (07/10) ca 20+20+20+20 studietimmar.



Projektidéer och upplägg {#upplagg}
--------------------------------------------------------------------

I detta projektet kan du välja mellan två upplägg.

Ett [fritt upplägg](./fritt) där du väljer vilka datakällor du vill hämta data ifrån och inom vissa ramar bestämmer du själv vilken app du vill göra.

Ett [uppstyrd upplägg](./trafik) där du använder data om tåg från Trafikverkets API och skapar en app som visualiserar tågförseningar i Sverige.



### Git/GitHub-repo

Skapa ett Git-repo som du skickar upp till GitHub. Lämna in en länk till ditt repo i din inlämning på Canvas.



### Expo

När du är klar med projektet gör du en `expo publish`. Längst ner i den utskrift som kommer i terminalen finns en "Project page" länk. Lämna in länken till din "Project page" webbplats som en del av din inlämning.



Bedömning och betygsättning {#bedomning}
--------------------------------------------------------------------

När du lämnat in projektet bedöms det tillsammans med dina tidigare redovisade kursmoment och du får ett slutbetyg på kursen. Läs om [grunderna för bedömning och betygsättning](kurser/bedomning-och-betygsattning).



Redovisning {#redovisning}
----------------------------------

1. Som en del av din inlämning på Canvas skriver du följande text:

    1. För varje krav du implementerat skriver du ett textstycke som uppfyller kravet. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.

    1. Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?

    1. Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?



Presentation {#presentation}
----------------------------------

Som en del av slutinlämningen ska du göra en presentation. Presentation bör ta 4-8 minuter och bör handla om din applikation och hur du har implementerat den.

**Campusstudenter:** Presenterar på plats i H430 torsdagen den **2:a juni 2022 kl 9**.

**Distansstudenter:** Spelar in en video med samma presentation som ovan. Videon lämnas in som en del av inlämningen på Canvas. Se till att **inte** visa din legitimation om du laddar upp videon på YouTube.
