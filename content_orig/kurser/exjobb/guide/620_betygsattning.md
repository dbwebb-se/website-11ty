---
author: mos
revision:
    "2019-05-27": "(A, mos) Från info i Canvas."
...
Betygsättning
=======================

Slutbetyget baseras till 80% på slutrapporten, dvs den slutrapport ni levererar EFTER uppdatering baserat på opponenters och examinatorns kommentarer. Det finns alltså fortsatt goda möjligheter att förbättra betyget också efter första inlämningen.

Genomförandet av ert arbete inverkar till 20% på slutbetyget. I detta kommer jag att konsultera handledarna där även handledarna skall vara självkritiska avseende sin egen prestation. Detta är inte alltid enkelt att bedöma, men högskolan har bestämt att detta skall vägas in i bedömningen.

Det kan finnas fall där enstaka studenter är missnöjda med svarstiderna och feedbacken från handledarna. Det är viktigt att examinatorn får information från studenter på hur ni tycker handledarrelationen fungerat. Det blir sedan examinatorns uppgift att skapa en rättvis bild av situationen. Därför behövs information från alla grupper hur ni upplevt handledarsituationen avseende främst svarstider och kvaliteten på feedback. Examinatorn kan kommunicera ut hur informationen skall skickas in. Inga försvarstal tack, utan fokus på fakta, och samtidigt en viss självkritisk inställning.

För godkänt betyg på kursen krävs, förutom godkänt proposal, även godkänd presentation och godkänd skriftlig opposition. Eventuella kompletteringar avseende detta hanteras från fall till fall.

I de fall ni ligger på gränsen avseende betygsskala för er slutrapport, så kan presentation och oppositionen påverka slutbetyget på kursen positivt.

Examinator använder [excel-dokumentet](https://docs.google.com/spreadsheets/d/1yWW61CdltsdZ8X7sZxBIgQ4skRhU2hkW/edit?usp=sharing&ouid=100665185796179333519&rtpof=true&sd=true) som bedömnningsunderlag. Välj Högskoleingenjör för att se de viktar som gäller för Högskoleexamen.
