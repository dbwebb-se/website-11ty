---
author: mos
revision:
    "2018-12-21": "(A, mos) Från forumet."
...
Om målgrupp
=======================

När man börjar skriva sitt exjobb så väljer man implicit en målgrupp som är intresserad av ämnet. I vårt fall är ämnet programvaruteknik (datavetenskap) och fokus på webbprogrammering. 

Vi förlitar oss på att läsaren kan, eller är intresserad av att lära sig mer inom detta området.

Men hur mycket "kan" läsaren i målgruppen, vilken nivå står den på?

Hur mycket kan vi förlita oss på att facktermer och fikonspråk (språkformuleringar som är vardag för en webbprogrammerare, men magi för andra) når hela vägen fram?

Vi har en tumregel (för högskolearbeten) som säger att vi riktar våra jobb mot de studenter som har gått 1-1,5 år på utbildningen. De kan alltså grunderna i det som du själv kan, men man kan inte förvänta sig att de kan det specialområde som du valt för ditt exjobb.

Ha det i bakhuvudet när du väljer struktur och upplägg på din rapport.

I forumet finns en tråd som diskuterar "[Målgrupp för exjobbet](t/7496)".
