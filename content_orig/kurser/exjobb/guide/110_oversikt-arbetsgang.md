---
author: mos
revision:
    "2018-12-20": "(A, mos) Flyttat från index och uppdaterad."
...
Översikt arbetsgång
===========================

Låt oss börja med en grov översikt av kursens olika moment.

* Kund och input
* Student och topic
* Student, handledare, proposal
* Genomförande, självständigt arbete

Läs vidare för detaljer om respektive moment.



Kund och input till arbetet {#input}
---------------------------

Studenten söker upp och etablerar kontakt med en kund som har ett problem och är villig att låta studenten lösa problemet inom ramen för exjobbet.

Kunden skriver ihop en enkel A4 om problemställningen de har. Om studenten är pådrivande så kan studenten och kunden gemensamt skapa dokumentet om problemställningen. Ytterst är det kunden som är ansvarig/samtycker för att inputen är relevant för arbetet.

Detta arbete sker förslagsvis innan kursen officiellt har startat. Se det som en del i kursen att vara aktiv och själv söka upp företag och tillsammans med kunden aktivt medverka i formulering av input till arbetet.



Student och topic {#topic}
---------------------------

Studenten tar kundens problemställning och formulerar ett topic i ett dokument.

Topicet formulerar en grov ram för arbetet och bör normalt vara klart någon vecka in i kursen.

Topicet lämnas in och utvärderas och godkänns av kursledningen. När topic är godkänt så tilldelas en handledare.

Kunden bör naturligtvis samtycka till topicet. Studenter sköter detta efter bästa förmåga.



Student, handledare och proposal {#proposal}
---------------------------

När handledaren är tilldelad så jobbar studenten vidare med sitt topic i formen av ett förädlat proposal som formas i samråd med handledaren.

Ett proposal skall normalt lämnas in sex veckor in i kursen.

Ett proposal godkänns av handledaren, eventuellt i samråd med kursledningen. Kunden bör samtycka till proposalet.



Genomförande, självständigt arbete {#arbete}
---------------------------

När proposal är godkänt så genomför studenten det självständiga arbetet och aktivt samråder löpande med handledare och kund.

I slutet av kursen lämnas rapporten in, tillsammans med en inspelad presentation av arbetet. Inför inlämningen så avger kunden en rekommendation om arbetet uppfyller förväntningarna. Likaså gör handledaren också en bedömning om rapporten motsvarar kursens krav om form, innehåll och kvalitet.

Varje arbete opponeras på av andra studenter. Kunden har möjlighet att ge feedback på arbetet.

Varje student opponerar på en annan students arbete.

Studenten uppdaterar sitt arbete och lämnar in det slutliga resultatet som slutligen godkänns/underkänns.

[YOUTUBE src=tIzvjbemuYs caption="Emil pratar om en studie och om forskning."]


[YOUTUBE src=kqM9cwVjgqM caption="Emil pratar om uppsatsens pentagon."]
