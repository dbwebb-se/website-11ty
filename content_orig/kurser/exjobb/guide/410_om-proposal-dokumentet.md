---
author: mos
revision:
    "2018-12-21": "(A, mos) Från index och mall från kursrepot."
...
Om proposal dokumentet
=======================

Du har nu en handledare och kan tillsammans med den formulera grunden för ditt examensarbete, din "thesis". Du gör det genom att skriva ett dokument "thesis proposal".

Ett proposal godkänns av handledaren, eventuellt i samråd med kursledningen. Kunden bör samtycka till proposalet.

Du kan jobba vidare i samma dokument som ditt topic, du kan använda samma mallformat och rubriker. Såvida du inte kommer överens om annat med handledaren.

Tänk på att skriva väl och tänk att du kan återanvända det du nu skriver, när du flyttar över informationen till mallen för exjobbet, i nästa steg när ditt proposal är godkänt.



Mall för proposal {#mall}
-----------------------

Här följer en grov mallstruktur som du kan använda och utgå ifrån, det är liknande upplägg som i topic-mallen och texten under respektive stycke ger dig viss vägledning om vad du nu bör fokusera på.

Försök redan nu att göra referenser till litteratur och andra underlag till din undersökning.



### Preliminär titel för arbetet {#t}

Förutsättning: Studenten har en kund och en godkänd topic samt en utsedd handledare.

Ange ditt namn och epost.



### Introduktion {#i}

Förfina den bakgrund och introduktion du gav i topicen.

Använd dina referenser inuti texten.



### Fokusområden alt Forskningsfrågor {#f}

Förfina från topicen.

Eventuellt byter du rubrik från "Fokusområden" till "Forskningsfrågor" som ett led i att förbereda dig inför att flytta över texten till exjobb-mallen.

Vad planerar du att undersöka? Inled med en kort och tydlig introduktion i ett stycke.

Specificera frågeställningar, 3-5 frågor. Dessa skall kontunuerligt granskas och uppdateras under arbetets gång. Dessa är de frågeställningar ditt arbete skall besvara.

Specificera mål, vad vill du uppnå med arbetet, vad avser du leverera när du är klar, rapport, annat?

Hur avgränsar du arbetet, berätta vad som inte ingår i din studie, så att det blir tydligt.

Har du avgränsat dig tillräckligt? Har du ett tydligt fokus? Låter ditt arbete intressant?



### Metod {#m}

Denna rubrik fanns inte i ditt topic, den hette där "Samla, analysera, värdera".

Ange den/de metodier du tänker använda när du genomför ditt arbete.

När det gäller litteraturstudier kan det till exempel vara intressant att se hur du tänker utföra den.

* Sökningsstrategi var/hur söker du
* Vilka söksträngar använder du
* Kriteria för att identifiera relevant litteratur

Beskriv hur du tänker utföra arbetet i övrigt.

* En tydlig beskrivning på hur arbetet skall genomföras (implementation, utvärdering, case study, experiment, intervju, survey, annat)
* Vilken data skall samlas in, när och hur skall den samlas in?
* Hur tänker du använda datan och värdera, analysera den?



### Motiv och Värde {#m}

Förfina och uppdatera från topic.

Ange motiv och vilket värde som finns i att genomföra arbetet. Varför är det valda området viktigt? För vem har det ett värde? Kanske har arbetet olika värden för dig och för kunden, var tydlig att ange båda om de finns.

Försök ge läsaren en helhetsbild, samt lyft upp eventuella problem och utmaningar som du ser.

Eventuellt sammanfoga detta stycke med nedanstående stycke för litteratursökning.

Inkludera referenser.



### Litteratursökning {#l}

Skriv en textmassa där du skriver om resultatet av din litteratursökning och gör referenser till artiklar/material du hittat.



### Planering {#p}

Gör en trovärdig planering för genomförande av ditt projekt och ange leveranser och hållpunkter. Kom ihåg att du har leveranser både till kund och till kursen.



### Referenser {#r}

Lista de artiklar/material som du avser referera i ditt arbete. Se till att använda ett vedertaget format på hur du skriver dina referenser.
