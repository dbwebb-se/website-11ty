---
author: mos
revision:
    "2018-12-21": "(A, mos) Från forumtråd."
...
Vad är viktigt?
=======================

Vad är viktigt nu när du skriver ditt proposal? Låt oss fundera på vad kommande granskare kommer att fokusera på. Det ger oss ledtrådar till vilka delar av rapporten som är extra viktiga att fokusera på redan nu.



Kort om kommande opponering {#o}
-----------------------

När du är helt klar med examensjobbet kommer en opponent att granska och kritisera ditt arbete och lyfta fram dess styrkor och svagheter.

De råd man ger en opponent, den som skall "kritisera/opponera" mot ditt papper är ungefär följande:

* Leta reda på de forskningsfrågor som rapporten avser besvara.
* Läsa Conclusion och se om forskningsfrågorna är besvarade/behandlade.
* Studera sedan metod, datainsamlingen, hjälper de att besvara forskningsfrågorna så som Conclusion säger?
* Finns svagheter i flödet forskningsfrågor - metod/datainsamling (- resultat - analys ) - conclusion, om ja - påtala dem.

Så kommer opponenten att jobba för att finna svagheter.



Fokus forskningsfrågor och metod {#f}
-----------------------

Du vet nu hur opponenten kommer jobba. Vänd detta till din fördel, försvara dig redan nu mot opponenten genom att fokusera på följande:

* Tydliga forskningsfrågor
* Tydlig metod och datainsamling som hjälper dig besvara forskningsfrågorna
* Dubbelkolla att uppsatsens syfte (motiv och värde) ligger i linje med de forskningsfrågor du valt.

Forskningsfrågor = Frågeställningar under rubriken Fokusområden.

Gör dem tydliga, så tydliga det går. Skriv dem så att de går att besvara med din metod och datainsamling.
