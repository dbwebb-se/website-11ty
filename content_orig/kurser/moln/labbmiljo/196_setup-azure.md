---
...
Sätta upp Azure labbmiljön
==================================

Studenter på kursen DV1615 Introduktion till molnteknologi kommer under kursen att få tillgång till en labbmiljö i Microsoft Azure.

BTH förbehåller sig rätten att stoppa och/eller radera dina tjänster i labbmiljön om för många tjänster skapas eller om miljön i övrigt används till annat än vad som ingår i labbarna.

Börja med att kontrollera att din privata e-postadress är korrekt uppsatt i [Ladok](https://www.student.ladok.se/) och uppdatera vid behov.

Det är nämligen på den adressen som en Azure-inbjudan kommer att skickas.

Om ingen inbjudan har kommit när kursen ska börja så behöver du meddela lärare att inbjudan behöver skickas igen.

Inbjudan ser ut som denna:

![Email invite](image/moln/email-invite.jpg)



**Acceptera inbjudan** genom att klicka på länken, och godkänn att registreras till organisationen BTH.

![Acceptera invite](image/moln/accept-invite.png)



När detta är gjort så når du din labbmiljö på [https://portal.azure.com/](https://portal.azure.com/). Inloggning görs med ditt BTH-konto (xxxx99@student.bth.se).
