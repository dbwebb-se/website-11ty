---
author: mos
revision:
    "2020-08-06": "(A, mos) Första versionen."
...
Installera en labbmiljö
==================================

För att jobba med guiden så underlättar det om du har installerat en labbmiljö på din lokala dator.

<!--more-->



Labbmiljöns delar {#labbmiljo}
-----------------------------------

Det spelar ingen roll vilket **operativsystem** du har på din dator, du kan utveckla webbplatser på alla operativsystem.

Du behöver en **texteditor** där du kan skriva din kod. Vissa använder en enklare texteditor och andra använder ett mer komplett IDE (Integrated Development Environment), pröva dig fram och se vilket som passar dig bäst.

Du behöver **webbläsare**, ju fler desto bättre. Anledningen är att du vill testa din webbplats i olika webbläsare för att se att det fungerar. Det finns standarder som de flesta webbläsare följer, men stödet kan skilja mellan webbläsare och ibland lägger en webbläsare till egna konstruktioner.

Du kan köra dina webbsidor utan att ha tillgång till en webbserver, då laddas sidorna direkt från ditt filsystem. Men, förslagsvis så installerar du **webbservern Apache** så att du kan bekanta dig med webbservern, det är ju så man normalt sett publicerar sin webbplats. Ett sätt att installera Apache (tillsammans med lite extra saker) är via programpaketet XAMPP.

Här kan du få hjälp att installera din labbmiljö och mer information om respektive del.

* [Operativsystem](labbmiljo/operativsystem)
* [Texteditor](labbmiljo/texteditor)
* [Webbläsare](labbmiljo/webblasare)
* Webbserver, välj ett av alternativen:
    * [Webbserver Apache (enbart)](labbmiljo/webbserver-apache)
    * [Webbserver Apache, PHP och databaser](labbmiljo/webbserver)



Labbmiljö extra {#extra}
-----------------------------------

Här följer extra saker som är bra att ha som programmerare, men inte direkt nödvändiga för att jobba i guiden.

Det är bra om du har en **terminal** där du kan jobba och installera program. Som utvecklare kommer du förr eller senare i kontakt med en terminal och det är bra att lära sig hantera den, det kan vara ett kraftfullt verktyg.

Ett populärt versionshanteringssystem för programmerare är **Git**. Det hjälper dig hantera olika versioner av din kod och du kan dela din kod med andra utvecklare eller inom ditt utvecklingsteam.

* [Terminal](labbmiljo/terminal)
* [Git](labbmiljo/git)
