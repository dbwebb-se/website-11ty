---
author: mos
revision:
    "2020-08-06": "(C, mos) Ny struktur, uppdelad i fler dokument."
    "2018-08-20": "(B, mos) Rätt länk till forumet."
    "2018-03-13": "(A, mos) Första versionen, uppdelad av större dokument."
...
Tips från coachen
==================================

Här följer lite tips från guidens författare, om hur du kan ta dig igenom guiden.

<!--more-->



Hur jobba med guiden {#hur}
-----------------------------------

Det bästa sättet att gå igenom guiden är att läsa exemplen och sedan pröva dem själv. Skapa en egen exempelsida där du testar olika kod-konstruktioner. Du måste testa själv för att lära dig.

> **Du måste själv skriva koden, det finns inga genvägar.**

Spara de exempelprogram du gör, sida för sida i guiden. Det är alltid bra att ha kodexempel som man kan gå tillbaka till. Även duktiga programmerare återanvänder sina gamla kodlösningar.

> "Det där har jag löst förut, var kan jag hitta koden och kopiera den lösningen?"

Börja samla din egen kodbas för återanvändning, även om det bara är små exempel från denna guiden.



Felmeddelanden {#felmeddelanden}
-----------------------------------

Funkar det inte som det ska? Får du felmeddelande? Bra, då kan du göra något åt problemet. Ta för vana att alltid läsa felmeddelandet, titta på filens namn och radnumret (och närliggande rader), felmeddelandet har ofta rätt, du måste bara bli duktig på att tyda det.

> *Felmeddelandet har alltid rätt.*

För att bli riktigt bra (PHP)-programmerare så måste du lära dig att lyssna på felmeddelanden. När du förstår vad de innebär så kan du spara mycket tid när du felsöker och utvecklar.
