---
author: mos
revision:
    "2020-08-06": "(B, mos) Genomgången och uppdelad i fler dokument."
    "2018-03-13": "(A, mos) Första versionen, uppdelad av större dokument."
...
Om PHP
=======================

[FIGURE src=img/php-20/php-logo_200px.png alt="PHP logotyp" class="right top"]

PHP är ett skriptspråk som används tillsammans med HTML för att skapa dynamiska webbsidor i webbplatser. PHP körs på serversidan och hjälper till att generera källkoden till HTML-sidorna, ofta via kopplingar mot en databas.

<!--more-->

PHP skapades 1995 av Rasmus Lerdorf och underhålls numer av "The PHP Group". PHP är fri programvara och öppen källkod. Det finns ett företag "Zend" som har vissa intressen, och deltar i, utvecklingen av PHP. PHP stod tidigare för "Personal Home Page", numer står det för "PHP: Hypertext Preprocessor".

PHP är idag ett av de mest använda språken på webben. Enligt den undersökande webbplatsen W3Techs så fanns [PHP på 79% av de undersökta webbplatserna](http://w3techs.com/technologies/overview/programming_language/all) (augusti, 2018). Men, som alla undersökningar så bör man ta dess resultat med en nya salt. Det kan vara svårt att undersöka alla webbplatser och se vilken teknik de använder.

PHP är dels ett skriptspråk som hjälper dig att dela in din webbplats i olika filer. Men det är också ett komplett programmeringsspråk med avancerade objektorienterade konstruktioner och stöd för flera programmeringsparadigmer. PHP har sin grund i C och C++ så känner du igen de språken så känner du igen konstruktionerna i PHP.
