---
author: mos
revision:
    "2020-08-06": "(C, mos) Ny struktur, uppdelad i fler dokument."
    "2018-08-20": "(B, mos) Rätt länk till forumet."
    "2018-03-13": "(A, mos) Första versionen, uppdelad av större dokument."
...
Om guiden
==================================

Denna guide hjälper dig att komma igång med PHP. Du får testa på olika grundläggande konstruktioner i PHP och slutligen kan du pröva om dina vingar bär genom att skriva egna PHP-funktioner.

<!--more-->



Förkunskaper {#forkunskaper}
-----------------------------------

Guidens nivå är riktad till en nybörjare på programmering och på PHP. Guiden är lämplig för den som vill se hur PHP fungerar som programmeringsspråk och hur PHP fungerar tillsammans med HTML för att bygga webbplatser.

Du behöver ha kunskaper om HTML, eller skaffa dig sådana kunskaper parallellt med att du jobbar i denna guiden.

Kunskaper om CSS är bra vid webbutveckling generellt, men det är inget som är nödvändigt för att jobba igenom denna guiden.

Programmeringsspråket JavaScript används vid byggande av webbplatser men kunskap om det är heller inte nödvändigt för att jobba med guiden.

Kunskaper om databaser är heller inte nödvändigt inledningsvis, det går bra att skriva PHP utan att koppla sig till en databas.

För att bygga kompletta webbplatser är kunskap i HTML, CSS, JavaScript och PHP (eller liknande server-side språk) samt databaser och SQL att rekommendera. Men var sak har sin tid. Det finns många olika sätt att bygga webbplatser och webbtjänster och man måste påbörja sin resa någonstans.



Vad lär du dig {#vad}
----------------------------------

Guiden lär dig bygga enklare PHP-sidor för webbsammanhang. Samtidigt får du lära dig grundläggande programmeringsstrukturer i PHP.

Guiden omfattar även grundläggande koncept i webbutveckling som formulär och sessioner.

Du kommer visas hur man kan strukturera webbapplikationer och några vanliga designmönster för enklare webbapplikationer kommer att visas. Du kommer se hur man kan dela upp en webbapplikation i en katalogstruktur för god ordning och reda.

Guiden omfattar även att skriva egendefinierade funktioner i PHP.

PHP består av inbyggda funktioner som ibland används som funktioner och ibland används på ett objektorienterat programmeringssätt. Du kommer att använda båda dessa programmeringskonstruktioner.

Guiden omfattar inte objektorientering eller hur du skriver objektorienterad kod i PHP.

Guiden omfattar inte koppling till databaser.

Guiden omfattar inte grunderna i HTML och CSS.



Tidigare version {#tidigare}
----------------------------------

Denna guide bygger på, och vidarutvecklar, dokumentet "[Kom i gång med PHP på 20 steg](kunskap/kom-i-gang-med-php-pa-20-steg)" som kom ut första gången 2013.

Därefter (2018) vidarutvecklades och sammanställdes dokumentet i en guide under "[Kom igång med programmering i PHP](guide/kom-igang-med-programmering-i-php/introduktion)".

Det du nu ser är en uppdaterad version av guiden, en version 2.
