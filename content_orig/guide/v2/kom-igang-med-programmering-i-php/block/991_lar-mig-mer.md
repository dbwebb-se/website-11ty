---
author: mos
revision:
    "2018-03-13": "(A, mos) Första versionen, uppdelad av större dokument."
...
Lär mig mer
==================================

Nu har du gått igenom grunderna i PHP, du har fått en bas att stå på. Om du nu har skrivit egna exempelprogram för varje stycke så har du något du kan bygga vidare på. Vi har framförallt behandlat följande delar av PHP-manualen ["Language Reference"](http://php.net/manual/en/langref.php). 

1. [Grundläggande syntax](http://php.net/manual/en/language.basic-syntax.php)
2. [Typer](http://php.net/manual/en/language.types.php)
3. [Variabler](http://php.net/manual/en/language.variables.php)
4. [Konstanter](http://php.net/manual/en/language.constants.php)
5. [Uttryck](http://php.net/manual/en/language.expressions.php)
6. [Operatorer](http://php.net/manual/en/language.operators.php)
7. [Kontrollstrukturer](http://php.net/manual/en/language.control-structures.php)
8. [Funktioner](http://php.net/manual/en/language.functions.php)

En av de viktigast kunskaperna du nu bör ha är att leta dig fram i manualen efter information. Du behöver kunna söka i den och förstå grunderna för hur manualen är skriven. Det som står i manualen är ditt facit. När du väl känner dig bekväm i manualen så ligger en värld av PHP-kod öppen för dig. Google i all ära men vissa tips som du hittar har ingen kvalitetsstämpel eller bäst före datum. Återvänd alltid till manualen för att känna dig säker.

När du känner dig hemma i grunderna i PHP så behöver du bygga en eller annan webbplats, eller i alla fall skriva lite PHP-kod, så att du blir varm i kläderna. När du har gjort det så är nästa steg att skriva väl strukturerad kod. Ett steg på den vägen är att lära dig koda objektorienterat i PHP. Grunderna för detta finns i manualen under stycket [klasser och objekt](http://php.net/manual/en/language.oop5.php).

Koda nu loss och se hur långt det räcker. Kom bara ihåg:

> *1. Felmeddelandet har alltid rätt.*

> *2. Referensmanualen är din bästa vän. Glöm aldrig det.*

> *3. Felsök med `echo` och kommentarer. Identifiera alltid den kodrad som ger dig bekymmer.*



Relaterade områden {#relaterat}
-------------------------------

* [Guiden Kom igång med SQL i MySQL](guide/kom-igang-med-sql-i-mysql)
