---
...
Introduktion
==================================

Syftet med denna guide är att ge en introduktion till kärnan, de väsentliga delarna, i programmeringsspråket JavaScript, så som en programmerare tar sig an ett nytt programmeringsspråk.



### Versioner {#versioner}

JavaScript uppdateras flitigt och vid varje uppdatering tillkommer det funktionalitet. Webbläsarna, som renderar JavaScripten, måste då uppdateras för att kunna hantera den nya funktionaliteten. De två "stora" uppdateringarna var ES5 (ca 2009) och ES6 (ca 2015). Den senaste, i skrivande stund, är ES2020 vilken kom i juni 2020.

I den här kursen kommer vi ha ett fokus på grunderna i språket och hur det fungerar på klientsidan. Det finns exempel som bygger på ES5 och de som bygger på ES6. Vi har valt att inte dra det längre, utan vi håller oss däromkring. Det kan såklart finnas konstruktioner i senare versioner som går att använda, vilket uppmuntras om stödet finns i de vanliga webbläsarna.

<!--
[FIGURE src=/image/snapht15/js-boulder-dash.png?w=c5&a=60,50,25,20 class="right"]

Detta är en programmeringsguide som behandlar grunderna i programmeringsspråket JavaScript. Du får se hur språkets byggstenar är uppbyggt med literaler, variabler och uttryck. Du får se vanliga konstruktioner i JavaScript och det tar dig till funktioner, arrayer och objekt. Sammantaget blir det en stabil grundnivå av kunskaper som rör kärnan i JavaScript.

Efter vägen får du bekanta dig med ett par övningsuppgifter där du kan studera kodexempel. Ett bra tips är att kopiera dessa kodexempel till din egen miljö och försöka modifiera dem. Det är för att du skall bekanta dig med koden som sådan. Guiden är skriven för dig som redan kan programmera i något programmeringsspråk.

[FIGURE src=/image/snapht15/js-boulder-dash.png?w=w2 caption="Arrayer kan användas till mycket, här för att skapa en spelplan för spelet Boulder Dash."]

Sätt dig tillrätta och se till att du har ett par timmar tillgodo. Detta dokument innehåller en del text och en del övningar med kodexempel. Försök alltid göra kodexemplet till "ditt eget", kopiera det och kör det i din egen miljö. På det viset lär du dig mer än om du bara läser texten.

När du är klar kan du på det viset ha en hel del kodexempel som du kan gå tillbaka till och "låna" koden av. På det viset bygger du upp din kunskap i JavaScript.

Du finner samtliga exempelprogram på [dbwebb under javascript/core](javascript/core)??? . Eller i ditt kursrepo (flera kursrepon!!!).

Se till att du kan skriva dina egna exempelprogram för att testa olika koncept. För enklare konstruktioner kan du använda webbläsarens console eller en interaktiv session med node i terminalen. För större exempelprogram kan du spara i en egen fil och köra i webbläsaren.
-->
