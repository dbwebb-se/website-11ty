---
author: nik
revision:
    "2021-08-11": "(A, nik) Första versionen."
...
Skapa GitHub repo
==================================

Vi har våra filer förberedda lokalt och nu behöver vi sätta upp ett repo hos GitHub. Om vi går in på [GitHub](https://github.com/) så har vi ett plustecken längst upp till höger, tryck och välj "New repository".

[FIGURE src=image/git-guide/new-repository.png]

Såhär kan det se ut på sidan, innan vi börjar fylla i informationen om vårt repo.

[FIGURE src=image/git-guide/create-new-repo.png]

Jag väljer att döpa mitt repo till `example-repo`. Jag lägger en beskrivning som förklarar att repot är till för att testa och lära mig Git/GitHub. Det går att välja om det ska vara ett publikt eller privat repo, skillnaden är om det syns på din profil eller inte. Jag väljer att ha kvar det på "Public".

Det finns möjlighet att generera ett par filer tillsammans med repot när man skapar det. Det vill man oftast inte göra, då vi brukar starta våra repon lokalt först. Så vi bockar inte i någon av de tre rutorna längst ner, utan skapar ett tomt repo som vi ska fylla med våra filer.
