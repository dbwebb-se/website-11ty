---
author: nik
revision:
    "2021-08-11": "(A, nik) Första versionen."
...
Vad är Git?
==================================

Vi börjar med att kolla på vad Git är och vad det tillåter oss att göra. Git är en mjukvara som spårar ändringar i filer under utveckling. Det används främst inom samarbeten där flera utvecklare vill kunna arbeta med samma kodbas men går också bra att använda för att versionshantera sina egna projekt.

Vi använder Git lokalt för att spåra våra ändringar och uppdateringar och det går bra att nöja sig där. Oftast brukar man dock välja att lägga filerna på en extern tjänst, som man jobbar emot. De stora är [Github](https://github.com/), [Bitbucket](https://bitbucket.org/product) och [GitLab](https://about.gitlab.com/) men det finns många fler att välja på. I den här guiden (och under dbwebb-kurserna) så kommer vi att jobba emot GitHub främst, men principen är densamma i och med att de använder Git i grunden.

I början är det många som känner att Git kan vara överväldigande att jobba med, utöver att det skapar merarbete för utvecklaren som måste göra mer än att bara koda. Men under guiden så ska vi ta oss en titt på vad man behöver ha koll på och vad som räcker att man har ett hum om.

## Git och översättningar

Det förekommer en hel del "svengelska" termer i denna artikel, främst för att många av orden kring Git saknar en bra och korrekt svensk översättning. På skämt, eller inte, finns följande sida ([Git på Svenska](https://github.com/bjorne/git-pa-svenska)) som brukar ge ett skratt kring översättning av termerna.
