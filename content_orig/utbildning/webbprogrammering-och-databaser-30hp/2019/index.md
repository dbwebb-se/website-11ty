---
author: mos

views:
    flash:
        region: flash
        template: default/image
        data:
            src: "/image/tema/trad/tree2.jpg?sc=banner1&a=0,0,15,0"

    columns1:
        region: columns-above
        template: default/columns
        sort: 2
        data:
            class: col4
            classes: no-bullet
            meta:
                type: columns
                columns:
                    column-1:
                        data:
                            meta:
                                type: content
                                route: kurser/htmlphp-v3/block-kurser-kmom
                    column-2:
                        data:
                            meta:
                                type: content
                                route: kurser/design-v2/block-kurser-kmom
                    column-3:
                        data:
                            meta:
                                type: content
                                route: kurser/databas-v1/block-kurser-kmom
                    column-4:
                        data:
                            meta:
                                type: content
                                route: kurser/oophp-v5/block-kurser-kmom

revision:
    "2019-06-12": "(J, mos) Inför HT19."
    "2018-06-29": "(I, mos) Inför HT18."
    "2017-06-08": "(H, mos) Ny strukur med antagningsomgångar."
    "2016-03-14": "(G, mos) Info om paus i kurspaketet."
    "2015-12-18": "(F, mos) Information om studietakter."
    "2015-01-07": "(E, mos) Uppdateringar när det blev två kurspaket."
    "2014-08-07": "(D, mos) Uppdateringar inför hösten 2014, bort med flexibel studietakt och in med nya studieplaner."
    "2013-09-26": "(C, mos) Mindre uppdateringar i samband med ny info om 3-veckors upprop."
    "2013-09-12": "(B, mos) Tog bort referens till kurskoder som byts till och från, smärre justeringar."
    "2013-01-08": "(A, mos) Första utgåvan inför vårterminen 2013."
...
Webbprogrammering och Databaser, 30hp (webprog)
==================================

Kurspaketet "Webbprogrammering och Databaser", också kallad **webprog**, består av fyra kurser som hjälper dig att utvecklas till webbprogrammerare.

Lär dig använda den senaste tekniken för att utveckla databasdrivna webbplatser och webbapplikationer. Kurspaketet riktar sig till dig som vill få en gedigen förståelse för hur man bygger webbapplikationer med senaste versionerna av teknikerna och fokus på HTML, CSS, PHP, JavaScript/Node och databaser med SQL i en Unix-baserad miljö.

<!--more-->



Förkunskapskrav {#forkunskapskrav}
-----------------------------------------------------------

Den första kursen, Webbteknologier (htmlphp), kräver grundläggande behörighet. Övriga kursers förkunskapskrav förutsätter att man genomgått föregående kurs.



Innehåll {#innehall}
-----------------------------------------------------------

Du börjar med en grundlig översikt av de senaste versionerna av HTML och CSS och använder det till att bygga en webbplats som delvis lagrar sitt innehåll i databasen SQLite. Du jobbar vidare med design och användbarhetsaspekter, men ur ett praktiskt och programmeringsinriktat perspektiv. Därefter blir det mer databaser där vi använder JavaScript med Nodejs för att koppla upp oss mot databasen med SQL. Du fortsätter med ett objektorienterat synsätt på programmeringsspråket PHP, får en insyn i webbramverk och enhetstester samt använder ett objektorienterat gränssnitt mot databasen MySQL. Alla kurser är praktiskt inriktade och varje kurs examineras med huvudsakligen praktiska moment.

Kurspaketet ger dig breda och grundläggande kunskaper inom flera av de tekniker som webbprogrammerare förväntas behärska.

Kurserna inom kurspaketet kan du tillgodoräkna dig om du fortsätter studera på programmet Webbprogrammering.

All undervisning och examination är distansbaserad. Det finns inga obligatoriska campusträffar.



Studietakt {#studietakt}
-----------------------------------------------------------

Kurspaketet går på halvfart och du läser två kurser per termin. Du går två terminer, totalt ett års studier på halvfart. Du studerar 20 timmar varje vecka.



Fyra kurser {#fyra}
-----------------------------------------------------------

Kurspaketet består av fyra kurser, varje kurs är på 7.5hp och examineras separat.

| Namn | Smeknamn | Poäng |
|------|----------|-------|
| Webbteknologier                     | htmlphp | 7.5hp |
| Teknisk webbdesign och användbarhet | design  | 7.5hp |
| Databasteknologier för webben       | databas | 7.5hp |
| Objektorienterade Webbteknologier   | oophp   | 7.5hp |

Du går kurserna efter varandra, i den ordning som visas ovan. När du är klar med den första kursen så hoppar du på nästa.



Rekommenderad studieplan {#studieplan}
-----------------------------------------------------------

Varje kurs har en rekommenderad studieplan som ger dig en grund för planeringen av kursen. Du får tillgång till den när kursen startar.

Som exempel kan du studera den [rekommenderade studieplanen för kursen htmlphp](https://dbwebb.se/kurser/htmlphp/#studieplan).



Lektionsplan {#lektionsplan}
-----------------------------------------------------------

Det finns lektionsplaner för varje kurs som visar när det finns bokade tillfällen för undervisning och handledning. Här kan du se i detalj, vecka för vecka, när undervisning och handledning sker.

Som exempel kan du studera den [lektionsplanen för kursen htmlphp](https://dbwebb.se/kurser/htmlphp/#lektionsplan).



Registrering och avregistrering per kurs {#reg}
-----------------------------------------------------------

Du registrerar dig för varje kurs och du kan bli avregistrerad per kurs. Varje kurs har ett [3-veckors upprop](kurser/3-veckors-upprop) som sker ett par veckor in i varje kurs. Om du inte uppfyller kursens krav så riskerar du att bli avregistrerad från kursen.

Det innebär att du kan vara antagen till kurspaketet, men om du inte fullföljer studierna enligt den rekommenderade studieplanen så riskerar du att bli avregistrerad på de resterande kurserna innan terminen är slut. 

[INFO]
**Tips från coachen**

Se till att klara 3-veckors uppropet i varje kurs. Om du gör det så har du "alltid" din studieplats kvar på kursen. Du kan inte bli utkastad från kursen när du väl klarat kraven för uppropet. Du har då möjligheten att omregistrera dig på kommande kurstillfällen.
[/INFO]



Vidare studier efter kurspaketet {#vidare}
-----------------------------------------------------------

Du läser kurserna tillsammans med studenter på programmet Webbprogrammering.

Efter avslutat kurspaket kan du ansöka till programmet Webbprogrammering och få dina kurser tillgodoräknade in i programmet.



Vad säger andra studenter? {#andra}
-----------------------------------------------------------

Läs vad [Pernilla](blogg/pernilla-gick-ut-kurspaket-med-ett-plus-i-kanten), [Gabriel](blogg/gabriel-fick-jobb-som-php-backend-programmerare), [DanielJ](blogg/danielj-visade-framfotterna-i-chatten-och-fick-jobb) och [Dennis](blogg/dennis-jobbar-med-sin-hobby-webbutveckling) säger om sina studier och vilka jobb de fick. 



Kontakt {#fraga}
-----------------------------------------------------------

Du kommer i kontakt med lärarna via kurspaketets gitter-chatt, forumet, eller via de gitter-chatter som finns för varje kurs.

Du kan också maila ansvarig för kurspaketet på webbprogrammering@bth.se. Om du redan är student och har administrativa frågor kring kurserna så kan du även maila dbwebb@bth.se.
