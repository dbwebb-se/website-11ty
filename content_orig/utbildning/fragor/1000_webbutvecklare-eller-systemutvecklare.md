---
author: mos
revision:
    "2022-11-04": "(A, mos) Första utgåvan."

...
Webbutvecklare eller systemutvecklare?
==================================

Fråga:

> "När jag går in på arbetsförmedlingen ser jag många fler lediga jobb för systermutvecklare än webbutvecklare , finns det fall där en webbutvecklare kan jobba som systemutvecklare ? Eller var går gränsen för vilka jobb man kan söka från din erfarenhet?"

Svar:

I min värld är det ungefär så här.

En systemutvecklare kan vara en "vanlig programmerare" eller någon som på en högre nivå analyserar och utvecklar datasystem. Det kan hända att man jobbar med affärssystem och har en förståelse för flöden och processer i en verksamhet eller industri men man kan också jobba inom andra nisher.

En webbutvecklare kan vara allt ifrån någon som klickar på en knapp för att skapa en Wordpress-webbplats (enklare hantering) till att sitta i ett MVC-ramverk och koda vyer, controller och koda mot databasen (sedvanlig programmering inom webbteknologier). Det kan också vara någon som är jobbar främst med frontend, gui och usability kopplat till webbteknologier.

En webbprogrammerare är troligen någon som håller sig mer till backend eller fullstack (frontend + backend) och en touch av devops (testa och driftsätta systemen) eller så kan det vara frontend då man med lätthet behöver vara en programmerare för att uppfylla alla krav på frontend i de områden vi har inom webbteknologier.

En programmerare, systemutvecklare, programvarutekniker, programvaruingenjör hade varit någon som kodar system och applikationer oavsett inriktning. 

Inom webbutveckling/programmering sätter vi "webb" framför för att säga att vi är programmerare som kodar främst inom webbteknologier. Men för att lyckas med det så måste vi ha full koll på basen vad som gäller att vara en programmerare/systemutvecklare/programvarutekniker eller en software engineer.

En webbprogrammerare från BTH blir alltså en programmerare.
* Med specialitet inom webbteknologier

Dessutom kommer en BTH Webbprogrammerare troligen att placera sig själv inom något av "facken" som delvis är kopplade till webbteknologier:
* Fullstack
* Frontend
* Backend
* Devops
* (Test och verifiering)

Eller så säger man bara att man är en utvecklare, programmerare eller programvarutekniker aka "software engineer".

En BTH Webbprogrammerare konkurrerar om jobben på lika villkor med godtycklig programmerare, systemutvecklare, programvarutekniker. Fördelen man har med sig är fördjupningen inom webbteknologier vilket är en nish där många av dagens system utvecklas inom.

//Mikael