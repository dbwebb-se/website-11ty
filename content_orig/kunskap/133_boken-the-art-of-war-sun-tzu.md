---
author: mos
category: bok-inspiration
revision:
  "2013-01-12": (A, mos) Första revisionen.
updated: "2013-01-11 15:43:58"
created: "2013-01-11 15:08:20"
...
Boken: The Art of War - Sun Tzu
==================================

En mycket välkänd och citerad bok om militära strategier för krig. Skriven av en kinesisk general på 500-talet f.Kr. och idag väl använd som allmän management-litteratur för ledare och chefer i alla ställningar. Boken passar bra som en handledning för den som vill lära sig om strategiskt taktiska manövrar i krig, men eftersom samma regler i viss mån gäller i det vanliga livet så finns det en hel del kloka och insiktsfulla tankar att hämta från denna bok.

<!--more-->





En historia om Sun Tzu {#sun}
-----------------------------

Det berättas att [Sun Tzu](http://en.wikipedia.org/wiki/Sun_Zi), författaren till boken, prövades i sin anställning som general för kungen av Wu. Provet bestod i att leda kungens harem och göra soldater av dem. Sun Tzu delade in de 180 konkubinerna i två avdelningar och satte två av kungens favoriter som ledare för respektive avdelning. 

Sun Tzu började kommendera, de två konkubinerna fnittrade. Sun Tzu förklarade att det var hans ansvar att hans underordnade förstod hans order så han förklarade ordern igen. De två konkubinerna fnittrade igen. 

Sun Tzu beordrade då konkubinernas avrätting -- trots kungens protester.

Efter att Sun Tzu utsett nya ledare så fungerade ordergivningen därefter smärtfritt.

[Källa Wikipedia](http://en.wikipedia.org/wiki/Sun_Zi#Life).



Mikael tycker {#mos}
---------------------------

Jag har själv läst boken i ett par omgångar och finner den givande. Visst det är en gammal bok som handlar om militära strategier och "självklara" ting som att man skall slå mot sin fiende när man har alla odds med sig och när fienden har alla odds emot sig. Självklara saker, som sagt, men ändå uppfriskande att läsa om. Dessutom så tänker man inte alltid på det självklara, eller använder sig av det. Ibland behöver man bli påmind och uppfriskad i sitt tänkande.

"Alla" chefer har, typ, läst boken så det är en bra sak att säga -- "Du har väl läst Sun Tzu" -- och då nickar alla samstämmigt. Lite fjantigt men det är en bra bok och det finns lärdomar att dra av boken, både för din vardag och arbete. Aningen svårläst och mitt exempel är dessutom så litet att jag behöver förstoringsglas.

Boken får ett utmärkt betyg av mig :-D. 



Om Boken {#om-boken}
--------------------

[FIGURE src=/img/bok/art_of_war.jpg?q=70 caption="Bokens omslag."]

<table>
<tr><th>Titel:</th><td>Sun Tzu -- Art of War<td></tr>
<tr><th>Utgiven, revision, antal sidor, språk:</th><td>2003, New edition, 128s, Engelska<td></tr>
<tr><th>Författare:</th><td>Sun Tzu, översättning av Ralph D Sawyer<td></tr>
<tr><th>Förlag:</th><td>Running Press Miniature Editions<td></tr>
<tr><th>ISBN:</th><td>9780762415984<td></tr>
</table>

[BOOK isbn=9780762415984]

Det finns många olika utgåvor av boken, sök på namnet tills du hittar en som passar.

* Project Gutenberg -- [hämta en fri kopia av boken](http://www.gutenberg.org/ebooks/author/4349).

* Läs om [boken på Wikipedia](http://en.wikipedia.org/wiki/The_Art_of_War).  



Diskutera boken i forumet {#forum}
----------------------------------

Det finns en forumtråd där du kan [fråga eller berätta vad du tyckte om boken](f/5374).
