---
author: mos
category: webbprogrammering
updated: "2015-03-25 11:57:49"
created: "2015-03-25 11:57:40"
...
Underlätta felsökning med små testprogram
==================================

Ibland stöter man på problem, eller beteenden, som man inte förstår. Oavsett programspråk så underlättar det då att skriva ett enkelt testprogram, ett testprogram som påvisar beteendet.

<!--more-->



Genom att skriva detta lilla testprogram, uppnår du två saker:

1) **Lär dig själv.**  

Du lär dig om beteendet genom att skriva kodexemplet, ofta kan svaren, på dina funderingar, uppenbara sig genom att du skriver testprogrammet. Det är helt enkelt ett bra sätt att lära sig.

2) **Få hjälp med svaren.** 

Du underlättar för kollegor, med-studenter och lärare, när de försöker hjälpa dig att finna svaren. Genom att presentera ett litet exempel så gör du det enkelt för en annan person att kommentera beteendet, eller föreslå varianter på lösningar. 

Så, nästa gång när du hamnar i knipa, skriv ett testprogram. Jag lovar dig att det är en bra taktik som håller i längden.

Om du gillar dessa tankar så kan du läsa mer om [SSCCE (Short, Self Container, Correct, Example)](http://sscce.org/). Det guidar dig till att skriva bra testprogram.
