---
author: mos
category: webbprogrammering
updated: "2015-10-06 08:08:01"
created: "2015-10-06 08:07:44"
...
Firefox developer med Firefox OS simulator - utvecklingsverktyg för en webbprogrammerare
==================================

Firefox har en speciell utgåva som riktar sig till webbutvecklare och webbprogrammerare. Det är en variant av webbläsaren som dels lyfter fram utvecklingsverktygen och dels innehåller de allra senaste funktionerna som ännu inte är släppta i den vanliga utgåvan.

<!--more-->

Firefox developer kan samexistera med den vanliga Firefox eftersom de använder olika konfigurationsuppsättningar. Du kan alltså köra Firefox och Firefox Developer utan att de krockar med varandra.

[Ladda ned Firefox Developer](https://www.mozilla.org/firefox/developer/) och installera den, så ska jag visa hur du kommer igång med simulatorn till Firefox OS.

När du installerat Firefox developer, öppna WebIDE via toolbaren alternativt `shift-F8`. [WebIDE](https://developer.mozilla.org/en-US/docs/Tools/WebIDE) hjälper dig, bland annat, att jobba med appar byggda för Firefox OS. [Firefox OS](https://developer.mozilla.org/en-US/docs/Mozilla/Firefox_OS) är ett OS som finns att köra på mobila enheter såsom telefoner.

Det kan se ut så här när du öppnar WebIDE.

[FIGURE src=/image/snapht15/firefox-webide.png?w=w2 caption="Så här ser Firefox WedIDE ut när du öppnar det."]

Klicka nu på "Install Simulator" och välj den senaste stabila simulatorn i listan som dyker upp.

Starta simulatorn när installationen är klar.

Du får upp ett nytt fönster som kör Firefox OS i formen av en telefon. Så här ser det ut för mig.

[FIGURE src=/image/snapht15/firefox-os-simulator-default.png caption="Välkomstskärmen till Firefox OS version 2.2."]

Jag kan nu öppna webbläsaren och öppna en [länk till en av mina sidor](http://dbwebb.se/webapp/repo/example/meapp/).

[FIGURE src=/image/snapht15/firefox-os-browser.png caption="Här använder jag webbläsaren i Firefox OS för att testa min egen webbplats."]

Perfekt. Nu har du tillgång till det senaste i Firefox, du har enkel tillgång till dess utvecklingsverktyg och du har dessutom en simulator där du kan testa dina mobila webappar.
