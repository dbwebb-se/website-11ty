---
author:
    - efo
revision:
    "2016-12-13": "(A, efo) Första utgåvan i format av ett utkast."
category:
    - reflektion
    - pedagogik
    - not yet peer reviewed
...
Högskolepedagogik
===================================
Alla nyanaställda undervisare på BTH går, som en del av kvalitetsarbetet på högskolan, en introduktionskurs i högskolepedagogik. Kenneth, Andreas och Emil var idag på sista lektionstillfället, som handlade om vad vi hade lärt oss under kursens gång. Så vad har jag lärt under hösten?



<!--more-->



Varför? {#varfor}
-----------------------
BTH genomgår i dessa år ett kvalitetsarbete där fokus ligger på grundutbildning och undervisning. För att säkerställa att undervisningen håller hög nivå vill BTH att alla anställda undervisare har 15HP i högskolepedagogik.

Under första föreläsningen fick alla studenter frågan 'Varför är du här?'

Jag svarade att jag räknade med att få ett teoretisk ramverk och ordförråd inom högskolepedagogik. Jag var dock initiellt rätt skeptisk till en teoretisk kurs i ett ämne, som jag fortfarande anser är mer praktisk kunskap än teoretisk kunnande.



Vad? {#vad}
-----------------------
Kursen var uppdelad i 3 teman samt en slutlig sammanfattning och reflektion. Första temat var en gruppövning om Högskoleförordningen och Universitets roll i samhället. Andra temat handlade om didaktik och uppgiften som avslutade temat handlade om att observera andra lärare och reflektera över deras sätt att undervisa och interagera med studenterna. Sista temat handlade om hur man anpassar läroaktiviteter och examination med kursens mål och uppgiften för temat var att göra en egen kursplan.



Vad har jag lärt? {#lart}
-----------------------
Med den stora portionen skepsis, som jag hade i början av kursen, måste jag nu i efterhand säga att jag vart positivt överraskat och har fått ett analytisk och reflekterande förhållningssätt till pedagogik. Då kursen har gått under hela hösten 2016 har det funnits rik möjlighet att reflektera och diskutera pedagogik. Kursen har underlättat genom att lära ut ett ordförråd och en teoretisk bas som gör det lättare att diskutera pedagogik runt fikabordet.

En stor del av kursen handlade om Meyer & Land's _threshold concepts_ (tröskel koncept). _Threshold concepts_ är definerat som kunskap som får studenten att uppfatta ett ämne på ett nytt sätt och kunskap som är viktigt för att förstå centrala koncept i ämnet. För vårt ämne Webbprogrammering tycker jag att _threshold concepts_ är lätt applicerbart till webbprogrammering och programmering generellt. När jag förbereder mig för genomgånger och föreläsningar har jag _threshold concepts_ i åtanke och försöker lägga tid och fokus på de delar av undervisningsmaterialet. Förstår studenterna de få viktiga grundkoncept och mentala modeller faller de andra delar av undervisningsmaterialet lättare på plats.

Kursen har i sin helhet gett en bra pedagogisk grund, men för min del är den största vinst de diskussioner, som kursen har skapat grunden för. Genom praktisk undervisning under hela hösten har jag fått bra och mindre bra erfarenheter, som tillsammans med kursen och våra diskussioner runt fikabordet har gjort mig till en mer kompetent undervisare.



Diskussion om artikeln {#diskussion}
-----------------------

I [artikelns forumtråd](t/XXX) kan du ge din feedback till författaren och vidare diskutera ämnet som artikeln hanterar.



Peer reviewed {#peer}
-----------------------
Följande har läst denna artikel, givit sin feedback och samtalat om artikelns innehåll.

| Granskare |
|-----------|
|TBD |
|TBD |
|TBD |
