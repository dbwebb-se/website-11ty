---
author:
    - efo
revision:
    "2016-11-25": "(A, efo) Första utgåvan i format av ett utkast."
category:
    - case
    - oförberedd undervisning
    - not yet peer reviewed
...
Oförberedd undervisning - en metod för att lära ut problemlösning
===================================
Ambitionen med denna artikel är att beskriva en metod för att lära ut problemlösning. Med utgångspunkt i praktiska programmeringsövningar visar denna artikel prov på hur en lärare kan visa upp sin egna problemlösningsmetod. Metoden kan användas i både campus- och distansundervisning, men i artikeln under beskrivs den som en del i distansundervisning.

Artikeln skall användas som diskussionsmedel för fortbildning av lärare.

<!--more-->

En förberedd lektion {#forberedd}
-----------------------
För att kunna jämföra metoden Oförberedd undervisning, beskrivs i denna del hur en normal distanslektion är upplagd med förberedelse och själva lektionen. Lektionerna består av praktiska övningar i programmering och läsanvisningar som kopplar teori till de praktiska övningar. Inför normala lektioner samlas lärarteamet för en genomgång av de praktiska delarna av kommande kursmoment. Lärarna har innan löst kursmomentet på egen hand. Under genomgången med lärarteamet diskuteras hur de olika uppgifterna ska lösas och hur de teoretiska delarna kopplas till övningarna.

Vid lektionstillfället används Google Hangout för kommunikation med studenterna och möjlighet finns till både video och delning av skärm. De förberedda övningar och teorigenomgången avvecklas i ett lagom tempo och efter genomgångarna finns tid för eget arbete med lärarstöd.


En oförberedd lektion {#oforberedd}
-----------------------
Lektionen genomfördes på samma sätt som en vanlig lektion, men jag som lärare hade inte förberedd mig inför lektionen. Jag började lektionen med att förklara syftet med dagens lektion. Tanken är att studenterna ska se hur jag går till väga när jag löser ett kursmoment. Efter introduktionen började jag lösningen av kursmomentet genom att gå till kursens hemsida. Där visade jag i vilken ordning jag i vanliga fall löser kursmomenten och vilka delar jag fokuserar på.

Stora delar av kursmomentet var två stycken laborationer med avgränsade problem, som ofta går snabbt att lösa. Under dessa uppgifterna gick det över förväntan att prata samtidigt som jag löste uppgifterna. Resterande del av kursmomentet var lite mer komplicerade uppgifter och under dessa delar var det svårt att sätta ord på mitt sätt att lösa problemen. Under dessa två delar ingår dessutom en del felsökning och det är oerhört viktigt att studenterna ser denna del av problemlösningen. Detta ger dom fler verktyg i deras egen problemlösningstaktik.

På en vanlig lektion har man genom förberedelsen en annan överblick över uppgifterna och ibland under denna oförberedda lektionen får man som lärare problem. Då detta är själva syftet med övningen är det helt som planerat, men känns ändå läskigt och känns att man som lärare på något sätt ändrar sin roll i förhållande till studenterna. Är ett bra _Oh Shit! Moment (OS!M)_ <sup>1</sup> där man som lärare vet att man utvecklar sig själv.

Studenternas reaktioner på oförberedd undervisning {#studenter}
-----------------------
Efter lektionen hade jag en kort diskussion med studenterna om lektionen. Studenterna var övervägande positiva till konceptet, men två förbättringsförslag kom upp i diskussionen:

* Ett lägre tempo så det är lättare att hänga med i egen kod.
* Ett förslag på läsanvisningar inför lektionen för att underlätta för studenterna.

Mitt förslag till förbättring är att efter varje deluppgift stanna upp och ta två djupa andetag för att ge studenterna möjligt till att komma ifatt.

Diskussion av och reflektion om oförberedd undervisning {#utvardering}
-----------------------
Experimentet med oförberedda lektioner tycker jag är riktigt intressant då det på ett enkelt sätt visar upp hur man som mer erfaren programmerare löser vissa problem. Det viktiga är dock att uppgifterna är anpassade så att det går att ha denna typen av undervisning.

Jag genomförde experimentet i kursmoment 4 av 6 i läsperiod 2. Hade varit bättre att ha denna typen av genomgång tidigare under året då detta ger en bra bas i problemlösning och samtidigt visar upp vilka verktyg jag som lärare använder för felsökning.

Att som lärare försöka uppleva _OS!M_ ofta tycker jag är viktigt då känslan av att vara på kanten av din comfort-zone berättar för dig själv att du utvecklar dig både som människa, lärare och ledare.


Diskussion om artikeln {#diskussion}
-----------------------

I [artikelns forumtråd](t/XXX) kan du ge din feedback till författaren och vidare diskutera ämnet som artikeln hanterar.



Referenser {#referens}
-----------------------
1: Oh Shit! Moment är definerat av Steve Farber i _The Radical Leap_.

Peer reviewed {#peer}
-----------------------
Följande har läst denn artikel, givit sin feedback och samtalat om artikelns innehåll.

| Granskare |
|-----------|
|TBD |
|TBD |
|TBD |
