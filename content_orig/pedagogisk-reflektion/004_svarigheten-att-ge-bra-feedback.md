---
author:
    - mos
category:
    - case
    - sokratiska samtal
    - not yet peer reviewed
revision:
    "2017-11-14": "(B, mos) Mindre justeringar i texten i slutet."
    "2016-11-14": "(A, mos) Första utgåvan i format av ett utkast."
...
Om svårigheten att ge bra feedback
===================================

Det är händer att studenterna uttrycker önskemål om bättre feedback. Studenten har vissa förväntningar och de blir inte alltid uppfyllda.

För att belysa frågeställningen så samtalade jag med en lärarassistent som jobbar med rättningar. Hur var hans syn på frågan, han som både rättar inlämningar och är student.


<!--more-->



Inledning {#inledning}
-----------------------

Ambitionen med denna artikel är att visa hur en rättare och lärare upplever frågeställningen kring kraven om bra feedback till studenterna.

Artikeln skall användas som diskussionsmedel för fortbildning av lärare. Tanken är att belysa frågeställningen från olika vinklar och skapa ett diksussionsunderlag.

Det sätt som samtalet fördes på kan finna ett stöd i metoden för [sokratiska samtal](pedagogisk-reflektion/sokratiska-samtal-som-metod-for-dialog-och-feedback-i-distansundervisning).



Om att vara rättare {#del1}
-----------------------

Samtalet fördes på irc och inleddes lite allmänt så här.

```text
22:44 -!- Irssi: Starting query in bsnet2 with gel
22:44 <gel> Hej mos! Såg din post om rättning i htmlphp. Allt ska
            vara rensat nu.
22:47 <gel> Fel av mig, det var en kvar i kmom05. Men efter det så.
23:18 <mos> ser det ligger två i kmom10
Day changed to 09 Nov 2016
08:01 <gel> Det är två som inte ska rättas, enligt lew.
08:05 <mos> Ah, bra du har koll
08:05 <mos> Hur känns det att rätta?
08:15 <gel> Det var jobbigt när jag rättade samtidigt som
            projektet, projektet tog upp så extremt mycket tid.
08:16 <gel> Nu känns det bättre, men det är ändå lite
            obehagligt att sätta betyg.
08:17 <mos> Mm, förstår båda.
08:18 <mos> Men du rättade en kurs som du själv gått, kändes
            det okey att ha en sådan bakgrund? Känns det som
            du saknas något för att kunna göra ett bra jobb?
08:24 <gel> Det kändes helt ok med den bakgrunden, blev en
            del repition och lärde mig faktiskt några nya
            saker. Skulle nog säga att jag hade allt för
            att göra ett bra jobb. Om jag kommer på något
            så hojtar jag.
08:26 <mos> vilken kurs ska du rätta denna läsperioden?
08:26 <gel> Javascript1
08:27 <gel> Därav jag lägger lite extra krut på javascript så
            jag känner att jag har koll.
08:27 <gel> Har även oophp, men det är väldigt få inlämningar
            där.
```

Jag vill ha med den inlednande texten för att ge en bakgrund om hur det är att vara lärarassistent och rätta inlämningar. Ovan är exempel på den dialog som sker mellan lärare och lärarassistenter.



Jag förstår studenterna {#del2}
-----------------------

Samtidigt som detta samtalet skedde så pågick en [diskussion i forumet](t/5893) som rörde den feedback man fick kontra förväntad feedback. Så diskussionen följde i spåren av den forumtråden.

```text
08:28 <mos> Du har sett feedbacken om den feedback vi ger till
            studenterna. Du är ju både student och rättare, hur
            ser du på den frågan, som den diskuteras i forumet nu
08:30 <gel> Saken är att jag förstår studenterna. Jag försöker
            skriva en rad eller två om de har gjort något bra.
            Oftast har de flesta studentera väldigt lik kod,
            men om de har gjort något eget/unikt kan jag hålla
            med dem. Men det tar extra tid, något som det inte
            finns så mycket av.
08:32 <mos> Kan du se en skillnad i hur du upplever frågan som
            student och som rättare, dina två roller?
08:33 <gel> Helt klart.
08:33 <mos> Visst finns det en svårighet att lösa det, precis
            som du säger.
08:34 <gel> Men det kan säkert vara fall där student är lite
            extra nöjd med någon kodstycke, men inte nämner
            detta i redovisningstexten. Blir något svårare
            för oss då.
08:35 <mos> Så, det är inte lätt att veta vad man skall ge
            feedback på?
08:36 <gel> Både ja och nej. Man har ju bara kraven på
            uppgiften att utgå ifrån. Oftast är de väldigt
            öppna så det beror på hur man tolkar dem.
08:38 <mos> Tror du att det enbart är begränsad tid som
            hindrar att "göra studenterna nöjda" med vår
            feedback?
08:39 <gel> För mig skulle jag sagt att det var 90% av orsaken.
```

Tiden är en begränsning, men också att hitta rätt vinkling av feedbacken. En inlämning omfattar många delar och vad kan man ge feedback på? Det finns både kod, texter, lösningar som är mer eller mindre användarvänliga och så finns stil och utseende.

Min ambition för feedback är att ge ett OK om studenten är på rätt spår och tillrättavisningar om studenten har missat något som behöver tillrättavisas. Feedbacken är alltså ett medel för studenten att se om den är på rätt väg. Om så är fallet så blir det mest ett OK.



Att ge rätt och önskad feeedback {#del3}
-----------------------

Bryr sig alla studenter om feedback?

```text
08:40 <mos> Som student, hur hanterar du själv den feedbacken
            som kommer till kmomenten? Känns den mer eller
            mindre viktig för dig?
08:40 <gel> Kollar enbart om jag har fått godkänt eller inte,
            om jag har fått godkänt vet jag att det inte kommer
            vara någon feedback.
08:41 <gel> Som någon sa på forumet, det känns viktig när jag
            har gjort något bra.
08:41 <mos> Man vill ha feedback när man själv upplever att man
            gjort något bra?
08:42 <gel> Absolut, så man vet att man är på rätt väg.
08:43 <gel> Det som skulle uppskattats mest, men är nästan helt
            omöjligt. Är att man har en "code review" efter varje
            kursmoment med en lärare/rättare.
08:43 <mos> När du rättar något, hur vet du då att studenten är
            extra nöjd med en del av sin insats?
08:44 <gel> Det som jag nämnde innan, det krävs att studenten
            förklarar detta i redovisningstexten.
08:44 <mos> Mm, svårigheten att göra det - ge feedback på precis
            rätt/önskvärt ställe. håller med dig.
```

Ibland ser jag att läraren ger feedback på ett område som jag (när jag är student) inte fann intressant eller som jag valde att inte prioritera. Jag gick nyss en seminarieserie inom pedagogisk utveckling och seminarieledarna förklarade att de inte avsåg att lämna feedback på inlämningar, men de hade ett upplägg där alla studenter såg och kunde läsa allas inlämningar. Jag hade inga problem med det. Om jag ville ha feedback på ett område så frågade jag och fick svar. Jag räknade helt enkelt inte med någon feedback.

Men vi är alla olika. Dessutom vill vi ha feedback inom just det som vi själva fann intressant, och inte det som läraren fann intressant. Det kan vara så för vissa studenter.

Att få feedback på kod är något som ofta återkommer. Det skulle kunna bli ett förbättringsprojekt att försöka finna en form som kan vara effektiv för sådant. Att göra det på inlämningar blir kostsamt och alla studenter står på olika nivåer vilket gör det extremt utmanande att ge feedback på kodlösningar, man måste verkligen veta vilken studentens nuvarande nivå är, för att ge feedback som studenten kan ta till sig och omvända till förbättringar.



Har vi för många inlämningar? {#del4}
-----------------------

Våra kurser har en viss struktur med många inlämningar, den strukturen är medveten och styr också vilken ambition vi har med vår feedback och syftet med att återkoppla under "resans gång".

```text
08:46 <mos> Du har ju gått andra kurser, tycker du vi har (för)
            många inlämningar i våra kurser, som rättas/feedbackas?
            Om du jämför med andra kurser?
08:47 <gel> Saken är att jag tror alla är väldigt nöjda med
            strukturen, men en nackdel med den strukturen
            (att ha ovanligt många inlämnningar) är då att det
            blir brist på feedback.
08:48 <gel> Om du skulle ändrat till 2-3 inlämningar och en tenta
            med jättebra feedback så skulle nog studentera önska
            att det var som innan.
08:48 <gel> Iaf jag.
08:49 <mos> :) inte helt omöjligt
08:49 <gel> Man är aldrig nöjd, så är det. :)
08:50 <mos> Vi har ju många inlämningar och prio är
            "snabb rättning" som ger studenten en hint om att
            man är på rätt väg genom att påpeka felaktigheter.
            Att ge bra feedback är inte en prio.
08:50 <mos> Men hur förklarar man det för studenterna...
08:51 <gel> Tror just det att man kan vara på rätt väg på så
            många olika sätt...
08:52 <gel> Och vissa vägar är bättre än andra, och då vill man
            veta att man är på en bättre väg än det som var tänkt.
08:56 <mos> Min ambition är att studenterna är aktiva och inhämtar
            feedack via frågor (forum, hangout, chatt, 
            labbtillfällen), det beteendet vill jag promota.
            Huvudsaken är att studenten känner att det finns ett
            sätt att få svar på alla funderingar, även om svaren
            inte kommer via feedback på en inlämning.
08:56 <mos> Ungefär så behöver det vara för att strukturen skall
            fungera
08:57 <gel> Tänkte jag inte ens på.
08:58 <mos> Om man hade prioriterat feedback på inlämnade uppgifter
            så behöver man göra som du säger, sänka antalet
            inlämningar, och det får andra konsekvenser som är
            svåra att överskåda så den vägen vill jag inte gå...
08:59 <gel> Men som du säger, om man nu har löst en uppgift på ett
            annat sätt så är det perfekt att att hämta feedback
            från forum/hangout/chatt/labben.
08:59 <gel> Men tror folk (utgår från mig själv) är för 'lata' för
            att göra något sådant. Det erkänner jag - men jag klagar
            inte heller på feedbacken.
09:00 <mos> Det finns en utmaning i att få studenten att acceptera 
            "Bra, du är på rätt väg" som feedback på en inlämning.
            Men vi har ju väldigt många kanaler att inhämta feedback
            via frågor och lärarna är aktiva och tillgängliga.
09:01 <gel> Förstår dig verkligen.
09:01 <mos> Tror nästan jag skall vara ännu tydligare att "man får
            ingen feedback på inlämningar om man inte gjort något
            som behöver rättas" samt att vill man ha feedback så
            frågar man.
09:02 <gel> Tycker jag låter som en strålande idé!
09:02 <mos> Det är trots allt den typen av studenter jag vill
            producera...
09:02 <mos> Undrar om det kommer gå... ;)
09:03 <mos> Eller har du något annat tips om hur man kan göra så
            att både studenter och rättare blir "nöjda"?
09:03 <gel> Haha, kommer alltid vara någon/några som inte är nöjda.
09:03 <mos> Så sant, man ska inte räkna med att göra alla nöjda,
            det är inte en god ambition...
09:05 <gel> Omöjligt att tillfredsställa alla. Tycker du sa det bra
            själv, vara extra tydlig med hur feedbacken lämnar och
            om de vill ha positiv feedback (om de nu tycker de har
            gjort något bra) får de gå utanför inlämningen. De som
            inte gillar de får helt enkelt bita i det sura äpplet.
09:05 <gel> Men tror det är något bekvämt också med att det är
            "privat" med inlämningen. Man blir lite utsatt när
            man släpper in alla.
09:15 <gel> Hm. Kan det inte vara så att det är de på distans som
            mest upplever problem med feedbacken?
09:55 <mos> Vet inte, men de saknar ju möjlighet att träffas i sal
            och presentationerna av projekten, så det är rimligt
            att de har en annorlunda upplevelse jämfört med
            campusstudenter.
10:05 <gel> Precis det jag tänkte på.
```

Samtalet rör sig mestadels om förväntningar på den feedback en student får på en inlämning. Just den feedbacken har jag valt att prioritera ned. Den är inte prioriterad. Men det hindrar ju inte att en student ser den som prioriterad.

Troligen är det så att oavsett hur många kanaler jag erbjuder, och olika vägar för att inhämta feedback, och närvaro av lärare att samtala med och goda svarstider i foruem och chatt. Ja, oavsett det så kommer jag få leva med att kraven på bättre feedback på inlämningar återkommer med jämna mellanrum.

Något som återkommer, i form av förbättringsförslag och önskemål, är kodgranskningar och diskussioner om bra kod. Kanske är det möjligt att finna en väg med ett annat lärmoment, som delvis kan ersätta studentens förväntingar på feedback på gjorda inlämningar?

Jag tror jag kan vara tydligare i vilken feedback som ges, vi kan också finslipa det sättet vi ger den skrivna feedbacken på, så även om den är liten så kan den vara tydlig och informativ.

Jag ser flera möjligheter till förbättringar, men vilka vägar som är bäst att vandra på, för att ge bättre feedback, får vi se. Men samtalet med gel var givande och det hjälpte mig att belysa mina funderingar kring feedback.
