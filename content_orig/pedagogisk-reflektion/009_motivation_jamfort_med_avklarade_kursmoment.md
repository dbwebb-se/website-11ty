---
author:
    - lew
revision:
    "2017-06-14": "(A, lew) Första utgåvan i format av ett utkast."
category:
    - reflektion
    - pedagogik
    - not yet peer reviewed
...
Motivation hos programmeringsstudenter
===================================
Jag och Andreas har gjort en studie under våren 2017. Studien är ett resultat av den pedagogiska kompetensutveckling jag, Andreas och Emil har deltagit i. Studien är en djupdykning i studenternas motivation i relation till deras avklarade kursmoment och omfattar studenter på campus efter en termins studier. En önskan är att resultatet går att använda som ett hjälpmedel när vi tar emot nya studenter, där vi vill kunna ge dem ett bättre underlag för att lyckas med sina studier. 



<!--more-->



Vad är motivation? {#vad-ar-motivation}
-----------------------
Motivation kan definieras som *mängden ansträngning en individ är villig att göra för att uppnå ett visst mål* eller helt enkelt *att vara driven att göra något*. Med andra ord är någon som inte känner någon impuls eller inspiration att göra något inte motiverad. Vi kan således dra slutsatsen att motivation har en stor inverkan på mängden tid en student är villig att lägga på sina studier, vilket i sin tur påverkar hur bra studenten kommer klara sin utbildning.  

Motivation spelar en stor roll för en students inlärningsprocess och studenten måste vilja lyckas med sina studier. För programmering, som är ett väldigt praktiskt ämne, är det extra viktigt att studenten spenderar tid på att öva, även utan någon specifik uppgift eller examinationsmoment.  

Vi har delat in motivation i kategorier, subkategorier till *inre* och *yttre* motivation. Inre motivation är den motivationen som kommer inifrån studenten, till exempel intresse eller viljan att vara duktig eller rent av bäst. Yttre motivation påverkas av faktorer som en gynnsam karriär, en tredje part som man vill blidka. 

Studenterna placerades i respektive kategori och deras individuella studieresultat jämfördes och analyserades.

Är någon intresserad av att se hur studien gick till, finns [Motivation hos programmeringsstudenter](article/pedagogik/Motivation_hos_programmeringsstudenter.pdf) tillgänglig.



Sammanfattning {#sammanfattning}
-----------------------
Det krävs motivation i form av eget intresse då det då läggs ner mer tid utanför skolan på att lära sig mer och införskaffa en djupare förståelse för ämnet, i detta fallet programmering. Lärarna behöver tidigt i studierna jobba med studenternas förväntningar på programmet, i förhoppningar att studenterna ska inse att det krävs mer av dem än på till exempel gymnasiet för att de ska klara av studierna. Studenter som har motivation “intresse” efter en termin presterar i genomsnitt bättre än studenter med motivation “karriär”. 



Diskussion om artikeln {#diskussion}
-----------------------

I [artikelns forumtråd](t/XXX) kan du ge din feedback till författaren och vidare diskutera ämnet som artikeln hanterar.



Peer reviewed {#peer}
-----------------------
Följande har läst denna artikel, givit sin feedback och samtalat om artikelns innehåll.

| Granskare |
|-----------|
|TBD |
|TBD |
|TBD |
