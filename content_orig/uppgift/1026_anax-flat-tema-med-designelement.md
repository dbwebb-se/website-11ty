---
author: mos
category:
    - kurs/design
revision:
    "2018-12-11": (B, mos) Det räcker med ett tema, gör två som extrauppgift.
    "2016-11-29": (A, mos) Första utgåvan.
...
Skapa tema med designelement
===================================

Du skall skapa ett tema till din me/redovisa som använder sig av en samling tongivande designelement.

Du gör själv ett urval av de designelement som du vill att ditt tema skall bygga på.

<!--more-->



Förkunskaper {#forkunskaper}
-----------------------

Du har tidigare löst uppgiften "[Tema och blogg med stöd för bilder](uppgift/tema-och-blogg-med-stod-for-bilder)" så du vet hur det fungerar med teman i din me/redovisa.

Du har grundläggande kunskaper om vad designelement är och hur de kan utformas i temat för en webbplats.



Introduktion {#intro}
-----------------------

Låt oss använda grafiska element som ett bidrag till att skapa god design.

Följande är exempel på tekniker som du kan jobba med för dina designelement.

* Punkter
* Streck
* Former
* Texturer, mönster
* Färger
* Gradients
* Kontrast
* Typografi
* Rymd/Space (förhållandet mellan element)
* Bilder

Det kan finnas fler variationer på designelement, det går bra att använda dem så känn dig inte bunden till listan ovan.

Om temat som sådant är perfekt eller inte spelar mindre roll, du tränar att jobba med olika designelement, så vi har fokus på att använda dem och observera den effekt de ger till designen.

Kanske har du tidigare teman som delvis löser uppgifterna. Du kan då ta **en kopia** av dem och jobba vidare med dem för att lösa kraven i uppgiften.



Krav {#krav}
-----------------------

1. Skapa ett nytt dokument, en rapport, i `content/rapport/07_designelement.md`. Det finns inga krav på vilka rubriker du använder.

1. Gör ett tema som du döper till "kmom06-designelement" och lägger i din temaväljare.

1. Välj ut fem eller fler tekniker för att jobba med designelement och applicera dem på ditt tema.

1. Eventuellt kan du skapa nya sidor där du skapar underhåll som är specifikt för ditt tema, det kan tex vara bilder i regioner eller andra saker som kräver innehåll i webbsidan, innehåll som inte kan skapas enbart med style/css.

1. I din rapport berättar du om designen av ditt tema och vilka designelement du valt att jobba med och på vilket sätt du gör det. Ange eventuella källor som förklarar begreppet designelement.

1. Gör en `dbwebb publishpure redovisa` och kontrollera att allt fungerar på studentservern.

1. Committa alla filer, inklusive temats filer och lägg till en (ny) tagg (6.0.\*).

1. Pusha repot till GitHub, inklusive taggarna.



Extrauppgift {#extra}
-----------------------

Gör ytterligare ett tema "kmom06-designelement-fun" där du gör allt för att krocka olika designelement, gör en design som står ut där man känner att den designen fungerar verkligen inte. Lek och busa.



Tips från coachen {#tips}
-----------------------

Lycka till och hojta till i forumet om du behöver hjälp!
