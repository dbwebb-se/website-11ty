---
author: mos
category: php
revision:
  "2017-03-17": (D, lew) Ny version för oophp-v3.
  "2014-03-19": (C, mos) Förtydligande om lite kod i sidkontrollern.
  "2013-08-16": (B, mos) Gjorde valbara krav till obligatoriska.
  "2013-08-14": (A, mos) Första utgåvan i samband med oophp version 2.
updated: "2014-03-19 18:31:31"
created: "2013-08-14 15:02:43"
...
Tärningsspelet 100
==================================

Tärningsspelet 100 är ett enkelt, men roligt, tärningsspel. Det gäller att samla ihop poäng för att komma först till 100. I varje omgång kastar en spelare tärning tills hon väljer att stanna och spara poängen eller tills det dyker upp en 1:a och hon förlorar alla poäng som samlats in i rundan. Rundan går då över till nästa spelare. Det gäller att komma först till 100.

I denna uppgiften får du möjlighet att bygga klasser för tärning, en spelrunda och själva spelet. Du väljer själv vilken struktur du vill ha på klasserna och hur de skall samverka.

<!--more-->

Ett tärningsspel i Anax kan se ut så här.

[FIGURE src=/image/oophp/v3/dice100.png?w=w1&q=70 caption="Ett tärningsspel i Anax."]

Förkunskaper {#forkunskaper}
-----------------------

Du bör ha gjort, eller ha förkunskaper som motsvarar, guiden ["Kom igång med objektorienterad PHP-programmering på 20 steg"](kunskap/kom-i-gang-med-oophp-pa-20-steg).



Krav {#krav}
-----------------------

1. Gör så att en spelare kan spela tärningsspelet 100 via en webbsida.

2. Skapa klasser för tärning, en spelrunda och själva spelet. Har du ett annat upplägg på hur du skapar klasserna så går det bra.

3. Se till att du har minimalt med kod i sidkontrollern, det är viktigt, flytta logiken till klasserna och lagra klassen i sessionen.

4. Gör en testsida som visar att spelet fungerar. Skriv text i sidan så att spelaren ser vad som skall göras.

5. Skapa dina klasser som [moduler till Anax](kunskap/anax-en-hallbar-struktur-for-dina-webbapplikationer#modul).



Extrauppgift {#extra}
-----------------------

1. Gör så att flera spelare kan spela mot varandra.

2. Gör så att en spelare kan spela mot datorn.



Tips från coachen {#tips}
-----------------------

Lös uppgiften på ditt eget vis. Det är det viktigaste. Se hur bra dina vingar bär.

Om du gjort alla övningar i guiden ["Kom igång med objektorienterad PHP-programmering på 20 steg"](kunskap/kom-i-gang-med-oophp-pa-20-steg) så har du nästan resultatet klart.

**Lycka till och hojta till i forumet om du behöver hjälp!**




