---
author: mos
category: webbprogrammering
revision:
  "2014-03-11": (A, mos) Första utgåvan inför version 2 av phpmvc-kursen.
updated: "2014-03-11 12:50:40"
created: "2014-03-11 12:49:52"
...
42-testet för kursmomentets läsanvisningar
==================================

42-testet är smeknamnet på det test som används i ett kursmoment för att stämma av att studenten läst och förstått några av de viktiga punkterna som tas upp i litteraturen enligt kursmomentets läsanvisningar.

Testet blir en bra avstämning på att man snappat upp några av de delar som kursmomentet behandlar. 

<!--more-->



Förkunskaper {#forkunskaper}
-----------------------

Varje test är specifikt för kursmomentet och utgörs av frågor som hanteras i litteraturen kopplad till läsanvisningarna.



Genomförande {#genomforande}
-----------------------

Testet slumpar fram ett antal frågar, vanligen mellan 5 och 10 frågor.

För att klara testet måste man uppnå 42 poäng, vilket normalt innebär att man måste svara rätt på 80% av frågorna.

Missar man får man ett nytt försök. Det ges max 3 försök.

Lyckas man inte på 3 försök kan man be om 3 nya försök. Men det tar *odefinierad* kalendertid att få tillgång till en ny omgång frågor. Under den tiden bör man kika en extra gång i läsanvisningarna.



Varför 42? {#varfor}
-----------------------

[FIGURE src=http://upload.wikimedia.org/wikipedia/commons/thumb/5/56/Answer_to_Life.png/220px-Answer_to_Life.png caption="Svaret är 42." class="right"]

Varför 42? 

Jag ville ha ett smeknamn på denna typ av test, något som var enkelt att komma ihåg. Något att koppla en dialog till. 

> *"Hur många försök behövde du på 42-testet i kmom02?"*

> *"Attans, jag fick be om 3 nya försök på 42-testet i kmom05, det tog en vecka, nästa gång läser jag lite noggrannare i läsanvisningarna, jag hade missat en artikel..."*

> *"Jag har svurit många svordomar över det där 42-testet, hur tänkte mos egentligen när han gjorde det... kanske gjorde han det bara för att vara elak?"*

> *"yii-pee-kaa-eye, jag satte alla 42-testen i samtliga kmom på första försöket \o/ JAG ÄGER!"*

Varför 42? 

Många teorier har funnits om den bakomliggande anledningen till talet, men skaparen till boken "Liftarens Guide till Galaxen", Douglas Adams, har [besvarat frågan, en gång för alla](http://en.wikipedia.org/wiki/Phrases_from_The_Hitchhiker's_Guide_to_the_Galaxy).

> *"The answer to this is very simple. It was a joke. It had to be a number, an ordinary, smallish number, and I chose that one. Binary representations, base thirteen, Tibetan monks are all complete nonsense. I sat at my desk, stared into the garden and thought '42 will do'. I typed it out. End of story."*

Inte konstigare än så.



Tips från coachen {#tips}
-----------------------

Läs litteraturen enligt läsanvisningarna.




