---
author: mos
category: utbildning
published: "2013-06-05 14:28:38"
updated: "2013-09-17 09:57:13"
created: "2013-06-05 14:28:38"
...
Söktryck på kurspaketet inför hösten 2013
==================================

Kurspaketet är fortsatt attraktivt och söktrycket till kurspaketet ["Databaser, HTML, CSS, JavaScript och PHP (30hp)"](utbildning#kurspaket) har varit konstant och ökande under de tre terminer det har funnits. Det närmar sig nu första antagningsomgången inför hösten och inför det skall BTH bestämma hur många man väljer att ta in till kurspaketet. Det är i skrivande stund inte fastslagit exakta siffror. Men låt oss så länge kika lite på hur söktrycket har varit på alla dbwebb-kurser under årens lopp.

<!--more-->

Som bas för siffrorna är [webbplatsen där vhs har sin statistik](http://statistik.vhs.se/), där finns dessa siffror tillgängliga för den som vill se.


Ansökningar till kurspaketet {#kpaket}
------------------------------------------------------------

###Söktryck över tiden {#tid}

När den 16 april passerades så kunde vi trots en lite stökig ansökningsperiod notera en toppnotering i söktrycket. Det stökiga var att kurspaketet inte fanns utannonserat under den första perioden då alla sökte. Det var en mjukvaruuppdatering som gick fel, i projektet som utförde uppdateringen hade man missat att begreppet kurspaket fanns. När sedan kurspaketet väl fanns med och var sökbart så var det klassificerat som campus-paket och det tog in  i början på april innan kurspaketet fanns med på lika villkor i sökdatabasen. Detta påverkade högst sannolikt söksiffrorna. Men, trots problemen så är det alltså en högsta notering som blir resultatet. Skönt, med tanke på strulet som fanns.

Så här ser söktrycket ut på kurspaketet över tiden.

| Termin | Ansökningar totalt | Ansökningar 1:hand |
|--------|-------------------:|-------------------:|
| ht2013 | 648                | 211                |
| vt2013 | 486                | 217                |
| ht2012 | 385                | 148                |

Sifforna är sammanslagna för alla studietakter. Kurspaketet erbjuds både som helfart, halvfart och kvartsfart.



###Söktryck inför hösten inklusive efteranmälningar {#efter}

Som en parentes så kollade jag häromdagen med antagningsenheten hur söktrycket ser ut just nu, när man räknar in de som även sökt in på efteranmälan.

| Termin         | Ansökningar totalt | Ansökningar 1:hand |
|----------------|-------------------:|-------------------:|
| KP700, helfart | 170                | 58                 |
| KP701, halv    | 365                | 109                |
| KP702, kvart   | 309                | 108                |
| TOTALT         | 844 (+30%)         | 275 (+30%)         |

Det är alltså en ökning med 30% av ansökningarna sedan den normala ansökningsperioden stängdes den 15 april. Det är tydligt att studenter gärna söker utbildningar även efter den 15 april. Man bör dock vara medveten om att de som söker efter den 15 april hamnar i en särskild urvalsgrupp vilket gör att de som söker inom tidsgränsen har en klar fördel i urvalet till utbildningarna.



###Hög andel kvinnliga sökanden {#kvinn}

Det är lite intressant att se fördelningen av kvinnor och män som söker till kurspaketet. Det är av tradition svårt att få kvinnliga sökanden till en del av de mer tekniska utbildningarna och kurspaketet är just ett sådant. Kurspaketet har en relativt stor andel kvinnliga sökanden och det är verkligen värt att notera.

| Termin | Andel kvinnor totalt | Andel kvinnor 1:hand |
|--------|---------------------:|---------------------:|
| ht2013 | 32%                  | 33%                  |

Det är alltså hela 33% kvinnliga sökanden till kurspaketet och det är bra notering för den som vill få en jämnare spridning av könen inom de tekniska utbildningarna. Kanske är det så att just webbområdet är ett tilltalade område för kvinnor. Oavsett det så är det en hög siffra på kvinnliga sökanden när det gäller en teknisk utbildning.



Söktryck fristående distanskurser dbwebb {#fri}
------------------------------------------------------------

Vi startade med dessa dbwebb-kurser 2008 så till hösten har vi 5-års jubileum :-D. De senaste terminerna har kurserna inte varit utannonserade som fristående distanskurser utan finns numer enbart inom ramen för kurspaketet, eller inom ramen för [campus-programmet Webbprogrammering](utbildning#kandidatprogram). Men det kan vara intressant att se en historisk tillbakablick på hur söktrycket har varit när kurserna fanns som fristående distanskurser.

| Termin | Ansökningar fristående kurser | Kommentar |
|--------|------------------------------:|-----------|
| ht2012 | 845 | 3 kurser (denna terminen startade även kurspaketet) |
| vt2012 | 639 | 4 kurser |
| ht2011 | 648 | 4 kurser |
| vt2011 | 494 | 4 kurser |
| ht2010 | 556 | 4 kurser |
| vt2010 | 347 | 3 kurser |
| ht2009 | 386 | 3 kurser |
| vt2009 |   - | Hittar inga siffror  :-( |
| ht2008 |  48 | En kurs |

Det är naturligtvis bra söktryck och får vara ett bevis för att dessa kurser har varit eftertraktade och det finns ingen tendens som motsäger det. Webbutveckling och webbprogrammering är här för att stanna och växa.



Stordrift och Kvalitet {#stordrift}
------------------------------------------------------------

Att hantera en sådan här större mängd av studenter är en utmaning på många sätt. Det är inte lika många studenter som i ett [MOOC](http://en.wikipedia.org/wiki/Massive_open_online_course) men grundtankarna är de samma och kraven på utbildningsmiljön är stora. Under årens lopp har vi fått utveckla både rutiner och prövat en och annan pedagogisk variant. Ibland med lyckat och ibland med mindre lyckat resultat. Men man måste våga pröva för att finna bättre vägar.

Jag tror att vi är lyckligt lottade som sysslar med webbprogrammering för jag anser att det lämpar sig lite extra bra för distansundervisning. Undervisning genom länkar -- kan man kanske säga. Det finns ju nästan en länk som kan besvara varje fråga som dyker upp och finns inte länken så borde den finnas. 

Det känns som vi klarat övergången till denna centrala webbplats, dbwebb.se, på ett bra sätt. Det var ju egentligen först till hösten 2012 som dbwebb.se blev en central del i undervisningen och allt undervisningsmaterial publicerades här. Tidigare fanns det utspritt på både Google Docs och bloggar. Men dbwebb.se är nog en ytterst viktig del i att vi skall lyckas med den utbildning vi gör och förhoppningsvis kan webbplatsen vara en del i ett nätverk och livslångt lärande för den som vill fortsätt att utvecklas inom webbutveckling. Vi har ju ett par groende projekt inom öppen källkod, kanske det kan bli ytterligare en sammanhållande del i dbwebb.se och som gör det till en ännu bättre läroplats och community.

Men, hur bra vi nu än tycker vi är, ibland alltså... Så finns det så mycket som vi vill förbättra och bli bättre på. Kursutvärderingarna ger oss bra input till var vi bör fokusera vår utvecklingsarbete. Den viktiga inputen är också det som ni skriver i era redovisningstexter. Där får vi omedelbar reaktion på de olika kursmomenten, kurserna som helhet och hur kurserna fungerar i kurspaketet. Läser vi och sammanställer dem så framgår det klart och tydligt vad vi bör göra för att bli ännu bättre. Jag avvaktar resultatet från den pågående kursutvärderingen för att sammanfatta vårens omgång, jag har en bra känsla för hur det ser ut men jag tar en sammanfattning när jag även kan se resultat från kursutvärderingar så se till att fylla i dem. 



Genomströmning och aktiva studenter {#genomstromning}
------------------------------------------------------------

Genomströmning på kurser har blivit viktigare och viktigare för högskolorna och det finns höjda krav på att inte ha inaktiva studenter. Det nya Universitetskanslerämbetet gör en hel del arbete inom detta och året 2013 verkar vara prioriterat för effektivitetshöjande åtgärder för lärosätena. Det som påverkar oss här är framförallt den pågående dialogen om [aktiva och inaktiva studenter](http://www.uk-ambetet.se/nyheter/svartattskiljamellanaktivaochinaktivastudenter.5.4149f55713bbd917563800012647.html), [hur man mäter studenteffektivitet](http://www.uk-ambetet.se/arkiv/effektivitetsanalyser/studieaktivitetmattihogskolepoang.5.4149f55713bbd917563800012383.html) och diskussioner om [mått på genomströmning och prestationsgrader](http://www.uk-ambetet.se/arkiv/statistiskaanalyser/nyttmatttydliggorbildenavsjunkandeprestationsgrader.5.4149f55713bbd91756380004163.html). I grunden till detta arbete som UKÄ nu gör så ligger det en ekonomisk verklighet för lärosätena där grunderna för genomströmning har en direkt koppling till det ekonomiska anslaget. [Lyssnar man på de som leder](http://www.uk-ambetet.se/nyheter/bjorklunddagensresurstilldelningssystemargenomstromningsbeframjandemenintekvalitetsframjande.5.4149f55713bbd91756380003968.html) så kan man ana i vilken riktning det går och min slutsats är att det är alltid bäst att ha ordning och reda. 

Detta är egentligen bakgrunden till det som vi kallar tre-veckors upprop och det är ett sätt att se till att det inte finns inaktiva studenter på kurserna. Framöver kommer det att bli mer och mer viktigt för ett lärosäte att visa upp bra siffror. Här på dessa kurser försöker jag skapa ett underlag så att de siffror vi visar är så korrekt man ha. Den som är insatt i hur man räknar genomströmning vet att det är ett ämne där man ofta jämför äpple och päron. Men, detta är alltså på väg att styras upp så framöver får vi plocka fram lite mer siffror på vår genomströmning här i dessa kurser och kurspaket. 



Summering {#summering}
------------------------------------------------------------

Som jag sagt tidigare:

> *"Bortsett från att statistik är roligt så tycker jag att det är väldigt viktigt att ha koll på sin verksamhet."*

Därför kommer dessa små utsvävningar kring kurser och kurspaket. Håll till godo!

