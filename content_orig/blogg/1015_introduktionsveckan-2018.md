---
author: mos
category:
    - utbildning
    - kursnyheter
revision:
    "2018-06-29": (A, mos) Första versionen.
...
Introduktionsveckan Webbprogrammering 2018
==================================

[FIGURE src="image/vimmel/forsmak-ht15.jpg?w=w3&h=200&cf"]

Introduktionsveckan är den inledande veckan på terminen för de som startar första året på program och kurspaket.

Tanken med veckan är att komma igång med studierna och samtidigt bekanta sig med BTHs omgivningar, som campus eller distansstudent.

<!--more-->

Veckan startar måndagen den 27:e augusti då campus och distansprogrammen har upprop. Dagen efter är det kursstart och då ansluter även kurspaketen.

Vårt primära fokus på introveckan är att du skall komma igång med labbmiljön som finns i de kurser du går.



Vem är ni? {#ni}
-----------------------------------

Du som deltar på introveckan är nyantagen till något av följande utbildningar.

* Webbprogrammering 180hp campus <!--wip/2017 -->
* Webbprogrammering 120hp distans <!-- wipd/2017 -->
* [Webbutveckling och programmering 30hp distans](webutv/2018)
* [Webbprogrammering och databaser 30hp distans](webprog/2018)

Det som är gemensamt för er är att ni alla läser samma dbwebb-kurser med samma lärarteam.



Är introveckan obligatorisk? {#obli}
-----------------------------------

För programmen är måndagens upprop obligatorisk, missar man uppropet så missar man sin plats på utbildningen.

För program och kurspaket är tisdagens kursstart och upprop på respektive kurs obligatorisk, annars missar man sin plats på kurstillfället.

I övrigt är det som vanligt, helt frivilligt att delta i undervisning och ett helt eget val att gå på högskola.

Men, om du har valt att studera så är min varma rekommendation att göra just det, studera och delta i all undervisning som sker. Vill du bli duktig så behöver du kämpa för det. Jag kan lova att utbildningen är tuff och att det inte går att glida igenom den som på en räkmacka.

Många hoppar av sin högskoleutbildning i förtid, läs gärna mer om "[Hur många klarar sig hela vägen in i mål?](blogg/hur-manga-klarar-sig-hela-vagen-in-i-mal)", där får du tips om hur du kan förbereda dig inför dina studier.



Vad lär vi oss under introveckan? {#lara}
-----------------------------------

Under introveckan kommer det vara allmän info och fokus på att installera labbmiljön. Det handlar främst om att komma igång med labbmiljön i kmom01 i kurserna python och htmlphp.

* [python/kmom01/labbmiljö](kurser/python/labbmiljo)
* [htmlphp/kmom01/labbmiljö](kurser/htmlphp/labbmiljo)

När det är klart är vi nöjda. Det är veckans huvudsakliga fokus. Om du är kurspaketare eller programdistans och löser det på egen hand så är allt grönt.



Planering och schema {#plan}
-----------------------------------

Aktiviteterna i introveckan utgår från campus och vissa av aktiviteterna streamas via Youtube. När aktiviteter pågår i salen finns också extra hjälp i chatterna och forumet.

Här är den övergripande planeringen för introveckan.

| Tid | Måndag | Tisdag | Onsdag | Torsdag | Fredag |
|-----|--------|--------|--------|---------|--------|
| 10:00-11:00| Välkommen distansstudent (ds) | Kursstart python/htmlphp (s) | Introduktion till terminalen (s) | htmlphp labbmiljö (s) | Hjälp i labbsal (s) |
| 11:00-12:00| BTH hälsar välkommen (c) | Generell labbmiljö (s) | dbwebb-cli (s) | Skapa webbsida (s) | Hjälp i labbsal (s) |
| 13:00-14:00| Välkommen campusstudent (c) | Information biblioteket (c) | Stödfunktioner information (c) | Studievägledare presentation (c) | Studentkåren (c) |
| 14:00-15:00| Frågestund (c) | python labbmiljo (s) | Utmaning (s) | Publisera webbsida (s) | Studentkåren (c) |

* (s) = Streamas
* (c) = Endast campusaktivitet
* (d) = Endast distansaktivitet

Måndagen mellan 12-13 är det korvgrillning med kåren.

När vi håller till i labbsalarna så innebär det salar H430 och H429.

Aktiviteterna skiljer sig lite åt beroende på om du går programmet Webbprogrammering 180hp campus, 120hp distans eller om du går ett kurspaket.

Schemat finns även på [dbwebb.se/cal](cal) under kalendern för läsår 1.

När det är labbsal så inleds alltid de sessionerna med en genomgång som [streamas via YouTube](https://www.youtube.com/channel/UCxX3bcidovf5MDLeXMcbDyg/). Streamen sparas i en [spellista](https://www.youtube.com/channel/UCxX3bcidovf5MDLeXMcbDyg/playlists?view=50&sort=dd&shelf_id=2) så du kan titta på den vid senare tillfälle.

Fortsätt läsa för att se vad som händer dag för dag.



### Måndag {#mandag}

Uppropsdagen. Det sker upprop enligt informationen som finns i respektive välkomstbrev. För att hålla dig uppdaterad så besöker du de gitterchatter som du fått information om i välkomstbrevet.

Mellan 10-11 så är lärarteamet i labbsalen och streamar en välkomsthälsning och upprop för distansstudenterna på programmet Webbprogrammering.

Kolackan 11 samlas alla nya campus-studenter nere vid bryggan för välkomsttal och information. Därefter grillar studentkåren korv som blir vår lunch.

Klockan 13-14 hälsar lärarteamet campus-studenterna välkommen i labbsalen och visar upp programmens och kurspaketens upplägg och struktur.

Lärarteamet finns sedan i labbsalen och vid behov så fortsätter eftermiddagen med en frågestund mellan kl 14-15, för dig som har frågor och funderingar.



### Tisdag {#tisdag}

Kombinerad kursstart av kurserna htmlphp och python sker klockan 10 (streamas).

Lärarteamet finns i labbsal (streamas) för att hjälpa dig igång med labbmiljön för kurserna.

Vi börjar med den generella labbmiljön som gäller oavsett kurs och fortsätter med labbmiljön specifikt för python-kursen.

Klockan 13:00-13:30 är campus på genomgång med biblioteket.

13:30 - 15:00 finns lärarteamet i labbsal (stream) för att fortsätta jobba med labbmiljön.



### Onsdag {#onsdag}

Lärarteamet är i labbsalen 10-12 (streamas). Vi fortsätter med labbmiljön för python-kursen fram till 11:00.

11:00 börjar vi installera dbwebb-cli, ett program för att jobba med kurserna (streamas).

Klockan 13-14 är campus på genomgång med BTH stödfunktioner.

14-15 har vi en programmeringsutmaning i labbsalen (streamas). Om du inte är klar med labbmiljön finns möjlighet till extra hjälp. I utmaningen ska vi öva på att jobba i terminalen. Hur man orientera sig och hitta filer m.m.



### Torsdag {#torsdag}

Lärarteamet är i labbsalen 10-12 (streamas). Vi installerar labbmiljön för htmlphp och skapar en webbsida lokalt.

Klockan 13-14 är campus på genomgång med BTH studievägledare.

14-15 tar vi vår lokala webbplats och publicerar på studentservern (streamas).



### Fredag {#fredag}

Lärarteamet är i labbsalen 10-12. Extra hjälp för dig som inte kommit igång med labbmiljön.

På eftermiddagen har kåren aktiviteter på campus.



Karta över campus {#karta}
-----------------------------------

Här finner du en karta över campus med vissa platser utmärkta.

<iframe src="https://www.google.com/maps/d/embed?mid=1UNmeJUpCMmbFy7dAFLzOwzwfFps" width="700" height="480"></iframe>

Även en distansare kan ju vara intresserad av att se hur det ser ut på campus, och vem vet, vi kanske syns på höstens eller vårens [grillcon](https://grillcon.dbwebb.se/)?



Avslutningsvis {#avslutningsvis}
---------------------------------------

Kika på årets [lärarteam](kurser/faq/lararteam-och-kontakt) och se vilka de är.

Varmt välkommen till dina studier på BTH och dbwebb.
