---
author: mos
category: utbildning
published: "2014-03-24 11:20:07"
updated: "2014-04-07 08:40:40"
created: "2014-03-24 11:20:07"
...
City Cloud samarbetar med BTH Webbprogrammering
==================================

City Network med tjänsten City Cloud, Sveriges största leverantör av molntjänster för servrar lagring och backup, inleder ett samarbete med utbildningsprogrammet Webbprogrammering vid Blekinge Tekniska Högskola (BTH).

> "Molntjänster är en naturlig del av en Webbprogrammerares vardag och möjligheten att skapa ett nära samarbete med Sveriges största leverantör av molntjänster -- är naturligtvis oerhört spännande och det kommer att gynna mina studenter." 

> *Mikael Roos, programansvarig BTH Webbprogrammering*

<!--more-->


Fokus på molnet och molntjänster {#moln}
--------------------------------------------

[FIGURE src=/image/webbisar/molnet.jpg?q=100 caption="Molnet är del av vår vardag.<br>Illustration av [Anna Handell, Montage](http://montage.se)." class=right]

I vår vardag används mer och mer molntjänster. Det kan vara lagringsplatser för mail, dokument, bilder eller renodlade webbtjänster som utgör alternativ till traditionella programvaror som installeras på datorn. Det kan också innebära användande av  driftsmiljöer för virtuella och skalbara servermiljöer. Behovet av egna driftshallar minskar och outsourcing av driftsmiljöer till en hostingleverantör skapar utrymme att fokusera på kärnverksamheten.

Molnets ekosystem finns hos oss idag och kommer att utvecklas kraftfullt under de närmaste åren. För alla utvecklare, och kanske Webbutvecklare och Webbprogrammerare i synnerhet, så gäller det att ha koll på vilka möjligheter som erbjuds och hur man kan använda dem.

Av dessa anledningar är jag mycket glad att vi har fått till ett samarbete med City Network och tjänsten City Cloud. Samarbete kommer att göra det enklare för mig, att praktiskt visa för mina studenter, hur molnet är en möjlighet för en webbprogrammerare. Vi kommer få tillgång till viss teknik som kan användas i undervisningssyfte och det blir naturligt, både för mig och studenterna, att hålla oss uppdaterade med den senaste tekniken.

Jag ser långsiktigt på detta samarbete och har en hel del planer på hur molnet och molntjänster kan integreras i programmets kurser och kursmaterial. Det skall bli spännande att se vilket resultat vi kan uppnå. Men jag är övertygad om att detta kommer att gynna studenternas lärande, och det är min drivkraft bakom samarbetet.



Om City Network och City Cloud {#om-cc}
--------------------------------------------

<div style="float: right; padding: 10px 10px 0px 10px; margin: 0 0 1em 1em;">
<div style="background-color: #ff9900; padding: 10px 10px 0px 10px; height: 50px;">
    <img src="https://www.citynetwork.se/wp-content/themes/citynetwork-v4/images/cn/city_network_logo_notext.png" alt="">
</div>
<br>
<div style="background-color: black; padding: 10px 10px 0px 10px; height: 50px;">
    <img src="https://www.citycloud.com/wp-content/uploads/2013/08/CityCloud-Logo.png" alt="">
</div>
</div>




Med över 20 000 kunder runtom i Sverige är City Network ett av de ledande drifts- och webbhotellsföretagen. Kärntjänster inkluderar webbhotell, drift i molnet och dedikerade servrar. City Network är även ombud och registrar för ett antal toppdomäner som till exempel .se-domänen. 

City Network tillhandahåller backuptjänsten [www.onlinebackup.se](http://www.onlinebackup.se). City Cloud är City Networks varumärke inom cloud computing [www.citycloud.se](http://www.citycloud.se). City Network är medlem i TelecomCity. 

Mer information om City Network hittar du på [www.citynetwork.se](http://www.citynetwork.se).



Avslutningsvis {#avslutning}
--------------------------------------------

Det skall bli mycket spännande att se hur detta samarbete kan utvecklas. 

Kontakta mig, mos@bth.se, om du har frågor kring detta samarbete eller frågor kring programmet BTH Webbprogrammering.

Kontakta Johan Christensson, CEO City Network Hosting, johan@citynetwork.se om du har frågor kring företage [City Cloud](https://www.citycloud.se/) eller [City Network](https://www.citynetwork.se/) och dess tjänster.

