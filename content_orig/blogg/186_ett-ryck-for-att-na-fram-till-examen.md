---
author: mos
category: kursnyheter
published: "2016-03-17 12:49:28"
updated: "2016-03-17 12:53:14"
created: "2016-03-17 12:49:28"
...
Ett ryck för att nå fram till examen
==================================

[FIGURE src=/image/vimmel/examensbevis.jpg?w=c5&a=10,0,40,0&aro&sharpen caption="Examensbevis." class="right"]

Ibland är det lite svårt att få med sig de där sista poängen som leder till en examen. Men nu öppnar sig en möjlighet för de som gått ut programmet Webbprogrammering på campus, att samla ihop de sista poängen för att en gång för alla få tag på diplomet som säger **examen**.

Det finns ett par vägar att gå, men fortsätt läsa så ska jag visa dig vilken hjälp du kan få.

<!--more-->



Webbprogrammering kandidatexamen {#kand}
---------------------------------------------------

[FIGURE src=/image/vimmel/examensbevis.jpg?w=w2&a=48,10,0,10&aro caption="Ett examensbevis att rama in och hänga på väggen."]

Vårt program leder till en kandidatexamen och du behöver alla kurserna som ligger i programmet. Vissa kurser är valbara och beroende på helheten kan jag (i rollen som programansvarig) tänka mig att någon ytterligare kurs kan bytas ut.

Om du saknar poäng, eller behöver någon extra kurs, för att komma fram till en examen, så gör du så här för att få hjälp.

1. Öppna [kurslistan som visar alla kurser du ska/bör läsa](wip/oversikt#gid=28). Om den inte stämmer med just dina kurser så får du uppdatera den.

2. Fyll nu i kommentarskolumnen och visa vilka kurser du gått och vilka som är kvar. Så har du facit på läget.

3. Eventuella omregistreringar fixar du själv, liksom resttentor och inlämning av labbar.

4. Behöver du nu ytterligare hjälp att "komma in" på en kurs, så kan jag hjälpa dig med en individuell studieplan. Du kan då få en kursregistrering på de kurser vi kommer överens om. 

Det finns troligen flera dbwebb-kurser som du inte läst men som kan ingå i en examen. Det är svårt att komma in på dessa kurserna, men om du vill nå din examen så kan jag hjälpa dig. Då kan vi samtidigt prata om det är någon kurs du överväger att byta ut.



Webbprogrammering högskoleexamen {#hog}
---------------------------------------------------

Till hösten 2016 startar vi ett nytt tvåårigt program i Webbprogrammering som leder till en högskoleexamen. Det finns en möjlighet för dig som gått campusprogrammet, att plocka ut en högskoleexamen som ett alternativ till kandidatexamen. Kanske som ett steg på vägen.

Kravet är att du klarat stort projekt och examensjobbet. Du måste också ha minst totalt 120hp avklarade kurser, inklusive mina dbwebb-kurser.

Om detta är aktuellt så gör du lite förberedelser, samma som ovan, du fyller i kurslistan och ser vad som saknas och sen delar du den med mig så tar vi det därifrån.

Mot diplomet.
