---
author: mos
category: kursnyheter
published: "2013-08-12 07:24:05"
updated: "2013-08-12 08:47:52"
created: "2013-08-12 07:24:05"
...
Hjärtligt välkommen till höstterminen 2013
==================================

Så, då var det måndag igen och snart startar höstterminen 2013. Som vanligt har jag en hel del att göra inför terminsstarten och dessa sista veckor i augusti brukar jag städa lite bland kurserna och materialet. Jag har en att-göra-lista helt enkelt, innan jag känner mig redo för en ny säsong. 

Det finns ett par saker som du som student kan tänka på också, gammal som ny. Jag listar ned dem här så blir det smidigare att komma igång.

<!--more-->



Ny student {#ny}
----------------------------

**Välkommen till kurspaketet och BTH!**

Alla som är antagna till kurspaketet har fått ett välkomstbrev. Där står allt man behöver veta för att komma igång. Har du inte fått det, eller inte läst det, så hittar du det via följande länkar. *Läs det*.

* [KP700: Kurspaket Databaser, HTML, CSS, JavaScript och PHP, 30hp, VT-13 (100%)](http://edu.bth.se/utbildning/utb_kurspaket.asp?PaketAnmkod=KP700&PaketStarttermin=20132&lang=sv)
* [KP701: Kurspaket Databaser, HTML, CSS, JavaScript och PHP, 30hp, VT-13 (50%)](http://edu.bth.se/utbildning/utb_kurspaket.asp?PaketAnmkod=KP701&PaketStarttermin=20132&lang=sv)
* [KP702: Kurspaket Databaser, HTML, CSS, JavaScript och PHP, 30hp, VT-13 (25%)](http://edu.bth.se/utbildning/utb_kurspaket.asp?PaketAnmkod=KP702&PaketStarttermin=20132&lang=sv)


Förbered dig för kursstarten genom att läsa "[Kom i gång med kurserna](kurser/kom-igang)".

Det finns en del stödfunktioner vid BTH som du säkert kommer i kontakt med under dina studier. Läs kort om vilka [BTH's stödfunktioner](bth) är.

BTH's bibliotek har e-böcker till en stor del av kurslitteraturen. Du hittar länkarna till dem via [böckerna i /kunskap](kunskap/kategori/bok).

När du väl är i gång så finns det en FAQ i forumet som är bra att komma ihåg, där finns svar på de vanligaste frågorna. Lär dig länken utantill, [t/1113](t/1113) (t för topic).



Befintlig student {#bef}
----------------------------

**Välkommen åter!**

Kurs & terminsstart är måndagen den 2 september. Upprop första kursveckan, som vanligt. Glöm inte att registrera dig på kursen.

Har du glömt hur det funkar så läser du "[Kom i gång med kurserna](kurser/kom-igang)".

Behöver du [omregistrera dig](t/852) så gör du det sista veckan i augusti eller första veckan i september.

Annars ser du bara till att registrera dig på kursen/kurserna som vanligt.

Det är nya kurskoder för kurserna. BTH har valt en ny struktur på kursplanerna som uppdaterats och därmed blev det nya kurskoder. Följande gäller numer:

* DV1462 Databaser, HTML, CSS och skriptbaserad PHP-programmering ([htmlphp](htmlphp)) (ersätter kurskod DV1401)
* DV1485 Databaser och objektorienterad programmering i PHP ([oophp](oophp)) (ersätter kurskod DV1127)
* DV1486 Databasdrivna webbapplikationer med PHP och MVC-ramverk ([phpmvc](phpmvc)) (ersätter kurskod DV1440)
* DV1483 JavaScript, jQuery och AJAX med HTML5 och PHP ([javascript](javascript)) (ersätter kurskod DV1441)

Det kommer upp nya kurser på [ITs](bth#its), se till att du är med i höstterminens kurser. De har *ht13* i namnet. 



Mikael's att-göra-lista {#mos}
----------------------------

Jag jobbar med att göra nytt fräscht kursmaterial till oophp-kursen. Det är mycket jobb och jag måste jobba snabbt...

Jag har installerat en ny server till dbwebb.se men senaste versionen av PHP. Jag behöver den till den nya kursen i oophp och jag vill inte uppdatera den befintliga som är i drift. Måste sjösättas nu i mitten av augusti och det kan ge vissa driftsstörningar.

Sen är det alla dessa småsaker som måste fixas i samband med kursstarterna, nya forumtrådar, förbereda så att allt kursmaterial kan nås via ITs, uppdatera befintligt material, och så vidare.

Bäst att börja jobba. Tiden går snabbt. Snart är det kursstart och det är inte länge tills jullovet. Mycket att göra, så lite tid.

Fråga i [forumet](forum) om du funderar på något.