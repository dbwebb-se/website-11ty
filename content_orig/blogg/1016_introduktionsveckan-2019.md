---
author: mos
category:
    - utbildning
    - kursnyheter
revision:
    "2019-08-23": "(B, mos) Mindre justeringar i schemat."
    "2019-06-11": "(A, mos) Första versionen."
...
Introduktionsveckan Webbprogrammering 2019
==================================

[FIGURE src="image/person/andreas-emil-kenneth-mikael.png?w=w3&h=400&cf&a=0,0,18,0" caption="Lärarteamet äter glass, citronsorbet."]

Då var det snart dags för introduktionsvecka för nytillkomna studenter. Detta är en inledande vecka för att ge den nya studenten en möjlighet att komma igång innan terminen startar på riktigt.

Introveckan startar med upprop måndagen den 26 augusti. Dagen efter startar kurserna. Veckan innehåller en blandning av undervisning, information och aktiviteter från studentföreningarna.

Tanken med veckan är att komma igång med labbmiljöer, studier och samtidigt bekanta sig med BTHs omgivningar. Veckan är för både campus och distansstudenter, programstudenter liksom kurspaketare.

De som går programmet Webbprogrammering i tvåan och trean påbörjar terminen den 2:a september.

<!--more-->

Vårt primära fokus på introveckan är att du skall komma igång med labbmiljön i respektive kurs.



Välkommen till Webbprogrammering vid BTH {#ni}
-----------------------------------

Ni som deltar på introveckan är nyantagen till någon av följande utbildningar.

* Webbprogrammering 180hp campus <!--wip/2019 -->
* Webbprogrammering 120hp distans <!-- wipd/2019 -->
* Webbprogrammering och databaser 30hp distans
<!-- * [Webbprogrammering och databaser 30hp distans](webprog/2019) -->
<!-- * [Webbutveckling och programmering 30hp distans](webutv/2018) -->

Det som är gemensamt för er är att ni läser samma kurser med samma lärarteam.

Det finns en videoserie med lite blandade välkomstvideos, "[Välkommen till Webbprogrammering hösten 2019](https://www.youtube.com/playlist?list=PLKtP9l5q3ce--4WngifiSLta1V3TYxkHS)". Kika igenom den serien för lite tips och trix inför terminsstarten.



Är introveckan obligatorisk? {#obli}
-----------------------------------

För programmen är måndagens upprop obligatorisk, missar man uppropet så missar man sin plats på utbildningen.

För program och kurspaket är tisdagens kursstart och upprop på respektive kurs obligatorisk, annars missar man sin plats på kurstillfället.

I övrigt är det som vanligt, det är helt frivilligt att delta i undervisning och ett komplett eget val att gå på högskola.

Om du har valt att studera, på riktigt, så är min varma rekommendation att göra just det, studera, genom att delta i all undervisning som sker.

Många hoppar av sin högskoleutbildning i förtid, läs gärna mer om "[Hur många klarar sig hela vägen in i mål?](blogg/hur-manga-klarar-sig-hela-vagen-in-i-mal)", där får du tips om hur du kan förbereda dig inför dina studier.



Vad lär vi oss under introveckan? {#lara}
-----------------------------------

Under introveckan kommer det vara allmän info och fokus på att installera labbmiljön som används i kurserna. Det handlar främst om att komma igång med labbmiljön i kmom01 (kmom = kursmoment) i kurserna python och htmlphp.

* [python/kmom01/labbmiljö](kurser/python/labbmiljo)
* [htmlphp/kmom01/labbmiljö](kurser/htmlphp/labbmiljo)

När det är klart är vi nöjda. Det är veckans huvudsakliga fokus. Om du löser det på egen hand så är det också okey. Då kan du ägna veckan åt att socialisera dig med dina studiekompisar.



Planering och schema {#plan}
-----------------------------------

Aktiviteterna i introveckan utgår från campus och vissa av aktiviteterna streamas via [dbwebb-kanalen på Youtube](social/youtube) till distansstudenterna. Det finns också hjälp att få i chatter och forum.

Aktiviteterna skiljer sig lite åt beroende på om du går programmet Webbprogrammering 180hp campus, 120hp distans eller om du går ett kurspaket.

Här är den övergripande planeringen för introveckan och samtliga aktiviteter.

| Tid | Måndag | Tisdag | Onsdag | Torsdag | Fredag |
|-----|--------|--------|--------|---------|--------|
| 10:00-11:00| Välkommen distansstudent (ds) | Kursstart python/htmlphp (sh) | Introduktion till terminalen (sh) | htmlphp labbmiljö (sh) | Introduktion till datateknik (ms) |
| 11:00-12:00| BTH hälsar välkommen (c) | Generell labbmiljö (sh) | dbwebb-cli (sh) | Skapa webbsida (sh) | Hjälp i labbsal (m) |
| 13:00-14:00| Välkommen campusstudent (ch) | Information biblioteket (c) | Stödfunktioner information (c) | Studievägledare presentation (c) | Studentkåren (c) |
| 14:00-15:00| Frågestund (ch) | python labbmiljö (sh) | Utmaning (sh) | Publicera webbsida (sh) | Studentkåren (c) |

* (s) = Streamas
* (h) = Sal H430/H429
* (m) = Multisalen
* (c) = Endast campusaktivitet
* (d) = Endast distansaktivitet

Måndagen mellan 12-13 är det korvgrillning med kåren.

Det som streamas sparas även i spellistan "[Introveckan augusti 2019](https://www.youtube.com/playlist?list=PLKtP9l5q3ce_7n3PSZ2vyjWPNh8FtdwUG)" så att du kan titta på det senare.

Fortsätt läsa för att se vad som händer dag för dag.



### Måndag {#mandag}

Uppropsdagen. Det sker upprop enligt informationen som finns i respektive välkomstbrev. För att hålla dig uppdaterad så besöker du de gitterchatter som du fått information om i välkomstbrevet. I gitterchatterna kan du ställa frågor till medstudenter och lärare.

Mellan 10-11 så streamas en välkomsthälsning för distansstudenterna på programmet Webbprogrammering. Kurspaketare får en inspelad välkomsthälsning.

Klockan 11 samlas alla nya campus-studenter nere vid bryggan för välkomsttal och information. Därefter grillar studentkåren korv som blir vår lunch.

Klockan 13-14 hälsar lärarteamet campus-studenterna välkomna i labbsalen, genomför ett upprop och visar upp utbildningens upplägg och struktur.

Lärarteamet finns sedan i labbsalen och vid behov så fortsätter eftermiddagen med en frågestund mellan kl 14-15, för dig som har frågor och funderingar.

Innan du går hem så bör du ha fixat nätverkskoppling (wifi EDUROAM) till din dator. Annars blir det stressigt på tisdagen (campus).



### Tisdag {#tisdag}

Dagen inleds klockan 10 med en kombinerad kursstart av kurserna htmlphp och python (streamas).

Lärarteamet finns i labbsal (streamas delvis) för att hjälpa dig igång med labbmiljön för kurserna.

Vi börjar med den generella labbmiljön som gäller oavsett kurs och fortsätter med labbmiljön specifikt för python-kursen.

Klockan 13:00-13:30 är campus på genomgång med biblioteket.

14-15 fortsätter vi installationen av labbmiljön genom att installera programmeringsspråket Python på datorn (streamas).

Innan du går hem vore det bra om du har skrivit din första kod i python i en texteditor och kört programmet i en terminal.



### Onsdag {#onsdag}

Lärarteamet är i multisalen 10-12 (streamas). Vi fortsätter med labbmiljön och tittar lite extra på terminalen fram till 11:00.

11:00 börjar vi installera dbwebb-cli, ett program för att jobba med kurserna (streamas).

Klockan 13-14 är campus på genomgång med BTH stödfunktioner.

14-15 har vi en programmeringsutmaning i labbsalen (streamas). I utmaningen ska vi öva på att jobba i terminalen. Hur man orientera sig och hitta filer m.m. Om du inte är klar med labbmiljön finns möjlighet till extra hjälp.

Innan du går hem så är det bra om du har klonat kursrepon för kurserna python och htmlphp samt har en fungerande terminal som du kan navigera i med några få Unix-kommandon.



### Torsdag {#torsdag}

Lärarteamet är i labbsalen 10-12 (streamas). Vi installerar labbmiljön för htmlphp och skapar en webbsida lokalt.

Klockan 13-14 är campus på genomgång med BTH studievägledare.

14-15 tar vi vår lokala webbplats och publicerar på studentservern (streamas). Behöver du mer hjälp så är det bara att fråga.

Innan du går hem så har du lyckats publicera information på studentservern och nått den via studentserverns webbplats.



### Fredag {#fredag}

Lärarteamet är i multisalen 10-12. Det inleds med en genomgång generellt om datateknik och därefter blir det extra hjälp för dig som ännu inte kommit igång med labbmiljön samt möjlighet till frågor för dig som vill veta mer om allt och inget.

På eftermiddagen har kåren aktiviteter på campus.

Innan du tar helg så bör du vara helt klar med labbmiljön för kurserna python och htmlphp.



Karta över campus {#karta}
-----------------------------------

Här finner du en karta över campus med vissa platser utmärkta.

<iframe src="https://www.google.com/maps/d/embed?mid=1UNmeJUpCMmbFy7dAFLzOwzwfFps" width="700" height="480"></iframe>

Även en distansare kan ju vara intresserad av att se hur det ser ut på campus, och vem vet, vi kanske syns på höstens eller vårens [grillcon](https://grillcon.dbwebb.se/)?



Avslutningsvis {#avslutningsvis}
---------------------------------------

Kika på årets [lärarteam](kurser/faq/lararteam-och-kontakt) och se vilka de är.

Varmt välkommen till dina studier på BTH och dbwebb.
