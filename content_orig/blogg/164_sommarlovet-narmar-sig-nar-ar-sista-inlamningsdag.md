---
author: mos
category: kursnyheter
published: "2014-05-07 09:12:53"
updated: "2014-05-07 09:12:56"
created: "2014-05-07 09:12:53"
...
Sommarlovet närmar sig, när är sista inlämningsdag?
==================================

En knapp månad kvar till sommarlovet och det är lika bra att vi tar en titt på vad som händer nu. Vilka deadlines gäller och vad händer om man inte klarar dem? Sånt som är bra att ha koll på alltså.

<!--more-->

[FIGURE src=/image/miljo/snart-sommar.jpg?w=w2&a=35,0,15,0 caption="Lite regningt idag men solstolen väntar och blommorna håller på att slå ut."]

Vi har som tidigare den rekommenderade studieplanen att följa. Varje kurs har sin och kurspaketet har sina. Läser du flera kurser så betraktar jag det som att du följer någon variant av kurspaketet. Där är grunden.

Men, oavsett plan så finns det en sista röd datum i dem alla. **En hård deadline** för vårterminens aktiviteter.



Sista inlämningsdag är den 8 juni
-----------------------------------

Detta har vi tidigare pratat om i en [forumtråd](f/17743), men den kan vara lite svår att hitta, så vi tar det en gång till.

Den 9 juni är RÖD, så sista möjlighet att lämna in och få det rättat, är alltså den **8 juni 2014**.

Lämnar man in *senast den 8 juni* så blir det rättat och poäng rapporterade innan sommarens semestrar börjar.

Lämnar man in *efter den 8 juni*, så får man vänta på rättning, och poäng, tills första veckan i oktober, då sker inrapportering av mig och sedan tar det normalt ett par dagar upp till 10-14 dagar för resultatet att hamna i ladok.

I juni, juli och augusti sker inga rättningar. I september är det fokus på de som är nya och därefter tar vi hand om eftersläntrare som lämnat in på vårens kurser efter den 8 juni.



Konsekvens av att lämna in efter den 8 juni
-----------------------------------

Du får dina poäng tidigast i mitten av oktober.

Om du har CSN så bör du [kolla upp](t/2365) hur det eventuellt kan påverka dig. 



Är det okey att lämna in under sommaren?
-----------------------------------

Jajamensan. Det går bra. Men det sker inga rättningar och poäng rapporteras inte förrän i mitten av oktober.



Jag hinner inte klart, omregistrering i höst?
-----------------------------------

Japp, det går bra. Om du klarar 3-veckors uppropet så kan du omregistrera dig till hösten. 

Det är ingen rättighet att kunna omregistrera sig och få plats på kursen. Ibland blir man nekad. På dessa kurser har jag dock hittills inte nekad någon, men saker kan ändra sig. Till hösten *bör* det dock gå bra att omregistrera sig.



Jag är på gränsen till att klara 3-veckors uppropet
-----------------------------------

Så bra. Jag är generös med dispenser för de som kämpar med kurserna.

Jag har dessutom extra överseende med de som läser helfart eller de två sista kurserna, phpmvc och javascript, de brukar upplevas lite tuffare. 

Jag gör en avstämning av 3-veckors uppropet nu i nästa vecka som startar den 12 maj, sedan gör jag en sista avstämning i veckan som startar den 9 juni.
