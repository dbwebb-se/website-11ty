---
author: mos
category: kursnyheter
published: "2012-10-17 15:02:20"
created: "2012-10-17 15:02:20"
...
3-veckors upprop i dbwebb-kurserna, campus som distans
==================================

Höstterminen 2012 har varit igång i ett antal veckor och det är dax för ett upprop för att sortera ut de som är aktiva och inaktiva på kurserna. Grunderna för uppropet är enkelt:

1. Har du klarat kmom02 så är du ok.
2. Har du klarat kmom01 så har du en generell dispens som gäller fram till sista november (distans) eller sista oktober (campus).
3. Har du inte klarat något kursmoment blir du avregistrerad.
4. Om du hamnar i gruppen 3) och har skälig anledning (svara på mailet som du får) så kan du få dispens enligt punkt 2.

Så funkar det. Du behöver alltså inte göra något mer än att vara aktiv och lämna in redovisningarna för kursmomenten. Oavsett din status så kommer du att få ett mail skickat till dig så du vet vad som händer.

<!--more-->

Jag är generös med dispensen men lyckas man inte prestera efter det, så rensas man bort utan vidare meddelande. 

Jag gör ett samlat upprop för både distans- och campus-studenter och jag kommer att börja med kursen htmlphp. Där vet jag att så gott som alla skall ha varit aktiva under denna perioden.

När jag är klar med htmlphp så tar jag oophp-kursen (nästa vecka) och därefter phpmvc-kursen (om 2 veckor). Förhoppningsvis så lyckas jag ha koll på er olika studietakt, det är inte jättelätt, men om jag missar något så finns alltid möjligheten att rätta upp det. 

Som ni märker så gillar jag statistik, så här kommer lite siffror om uppropet i htmlphp-kursen:

| Vad                  | Antal | 
|----------------------|------:|
| Antal registrerade:  |   224 |
| Klara med kmom02:    |   101 |
| Klara med kmom01:    |    56 |
| Avregistreras:       |    67 |


Det är en rätt hög andel (ca 30%) av studenterna som inte lämnat in något kursmoment alls. Detta är alltså den andel av studenterna som kom till uppropet men som sedan inte har presterat något i kursen. Jag hade iochförsig räknat med ca 20% så det är kanske ändå ingen större avvikelse.

Om du undrar något kring hanteringen av uppropet så kan du fråga i forumet.

* Ställ dina frågor om [3-veckorsuppropet i forumtråden](f/3778).
 
