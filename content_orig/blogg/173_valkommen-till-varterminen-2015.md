---
author: mos
category: kursnyheter
published: "2015-01-19 09:03:31"
updated: "2015-01-19 10:07:48"
created: "2015-01-19 09:03:31"
...
Välkommen till vårterminen 2015
==================================

Välkommen till vårterminen 2015 och till kursstart av kurser och kurspaket och välkommen till BTH och till dbwebb. 

Det är så dags att starta ytterligare en termin av studerande av databaser, webb och annat trevligt som kan göra oss till bättre webbutvecklare och webbprogrammerare -- vilket är den övergripande tanken bakom dbwebb-kurserna.  

<!--more-->

[FIGURE src=/image/bth-sommar-hav.jpg?w=w2&h=160&cf&a=5,0,65,0 caption="BTH en solig dag med blå himmel på temat #snartärdetsommar"]

Hur som, här kommer lite smått och gott som kan underlätta din vistelse hos oss. Hoppas du får en trevligt termin!



Allt du vill veta {#allt}
------------------------------------------

Om du letar efter allmän information om kurser och allmän hantering av dem så finns det två källor till kunskap. Dels är det den samlade informationen på [dbwebb.se/kurser](kurser), bekanta dig framförallt med länkarna under "Allmänt om kurserna". De innehåller svar på vanliga frågor.

Det finns dessutom en [samling av svar i forumet, en FAQ,](t/1113) som rör allmänna frågor om kurserna och administrationen kring dem.

Bekanta dig med båda platserna så vet du ungefär var du kan hitta informationen. Om du inte hittar det du letar efter så fråga - i forum, chatt eller maila till dbwebb@bth.se.



Klassrummet {#klassrum}
------------------------------------------

[FIGURE src=/image/bth-sommar-hav.jpg?w=w2&h=160&cf&a=20,35,35,0 caption="Ett klassrum eller en gräsmatta, någon stans att hänga och prata lite."]


Här på dbwebb så får chatten och forumet representera vårt "klassrum". Här träffas vi och löser problem som kommer upp. 

I [chatten](irc) är ledordet "Fråga, länka och häng kvar." Det är bara att ställa din fråga och vänta på att någon hjälper. Om du inte får svar så tar du samma fråga och ställer den i forumet istället.

I forumet får du alltid svar. Kommer det inte direkt så kommer det inom någon timme, eller en dag eller så. 

Använd chatt och forum om du har frågor, funderingar, problem att lösa eller vill ha något lite mer utförligt förklarat. 
Du får svar av lärare eller dina med-studenter. Vi försöker hjälpas åt så gott det går. Om du inte förstår svaret så [frågar du igen tills du fått svar](t/885). 



Vi som är här {#vi}
------------------------------------------

Det är främst undertecknad (mos, Mikael Roos) och Sylvanas (Jane Strandberg) som du kommer att möta här. Vi sköter om kurser och kurspaket på daglig basis. Till vår hjälp har vi ett gäng som du hjälper oss att rätta inlämningar. Det består av Leopold, Robin, Anders, Kenneth, Henrik, Jonatan och Kalle.

Sen finns här ju också en stor del med-studenter som gärna hjälper till och det finns en hel del gamla studenter som hänger kvar även efter sina studier. 

Allt som allt så ska vi nog hjälpas åt att få koll på det mesta. Det brukar inte vara ett bekymmer.



Snart sommarlov {#sommar}
------------------------------------------

[FIGURE src=/image/bth-sommar-hav.jpg?w=w2&h=160&cf&a=60,0,0,0 caption="Sommaren är inte riktigt här, men det går snabbt."]

Tiden går snabbt och snart är det juni och sommarlov. För att hjälpa dig att planera din tid så finns det en rekommenderad studieplan. Du hittar den via kurstillfället på läroplattformen ITs och du kan tyda den så här.

[YOUTUBE src=DWBzjBXCVyM width=630 caption="Mikael visar hur man tolkar studieplanen."]



Dreamspark {#dreamspark}
------------------------------------------

Jag tar tillfället i akt och tipsar om möjligheten till fria programvaror från Microsoft via Dreamspark. Du kan [anmäla dig till Dreamspak via studentportalen](https://studentportal.bth.se/web/studentportal.nsf/web.xsp/tillgang_till_programvara).



Avslutningsvis {#avslutning}
------------------------------------------

En vanlig känsla -- när man kommer igång med kurserna för första gången -- är att det är många olika system och mycket information att ta in. 

Så är det. 

Rekommendationen är att ta det lite lugnt, stressa inte. Bekanta dig med systemen och materialet på dbwebb i lite lugn och ro. Det brukar falla på plats, när man väl inser strukturen.

Sätt sedan tänderna i det första kursmomentet, så ska nog saker lösa sig efter hand. 

Återigen -- lycka till och varmt välkommen!

[FIGURE src=/image/bth-sommar-hav.jpg?w=w2 caption="En sommarbild på BTH, en motsvarande bild den 19:e januari ser aningen mörkare ut i färgtonerna och havet ser inte riktigt lika inbjudande ut -- så jag skippar den bilden..."]
