---
author: mos
category: kursnyheter
published: "2014-01-07 12:38:49"
updated: "2014-01-07 12:50:43"
created: "2014-01-07 12:38:49"
...
Välkommen till vårterminen 2014
==================================

Så, en ny termin att välkomna nya studenter till. Trevligt. Här handlar det om webbprogrammering, i olika former, främst HTML, CSS, JavaScript, PHP och SQL med databaser, allt tillagat med en krydda av Unix.

Som student är du del av en större grupp studenter som läser dessa kurser på både campus och distans, som fristående kurser, kurspaket eller som en del i program. Oavsett om du är ny eller återvändande student så finns här lite kort info inför vårterminen 2014.

<!--more-->


Vårterminen börjar måndagen den 20 januari. Fram tills dess så är det bara att förbereda sig. Finns du i alla system kan du säkert tjuvstarta, men det finns inga garantier för det.



Välkommen som ny student {#ny}
-----------------------------------

Under vårterminen 2014 så är det cirka 300-400 nya studenter som är antagna till dessa webbprogrammeringskurser. De antagna studenterna är fördelade per kurspaketet om 30hp (helfart, halvfart och kvartsfart), de läser fristående distanskurser och de läser kurser inom distansprogram och inom campusprogram.

Beroende på vem du är så läser du alltså kurserna på olika takt och vid olika tillfällen. Se till att du gör din egen studieplanering, och följ den. Det kan vara stressande att studera, speciellt om man hamnar efter och inte följer sin plan. Se till att du har ordning och reda så ska det nog lösa sig.



###Välkomstbrev {#val}

Välkomstbrevet är den första informationen du får som ny student. Här följer en lista över välkomstbreven, beroende på vilket sätt du blivit antagen till kursen/kurserna.

Välkomstbrev till kurspaketet:

* [Kurspaket helfart](http://edu.bth.se/brev/KP400.pdf)
* [Kurspaket halvfart](http://edu.bth.se/brev/KP401.pdf)
* [Kurspaket halvfart](http://edu.bth.se/brev/KP402.pdf)

Välkomstbrev till fristående kurser:

* [htmlphp: Databaser, HTML, CSS och skriptbaserad PHP-programmering](http://edu.bth.se/brev/C5302.pdf)
* [oophp: Databaser och objektorienterad programmering i PHP](http://edu.bth.se/brev/C5301.pdf)
* [phpmvc: Databasdrivna webbapplikationer med PHP och Model View Controller (MVC)](http://edu.bth.se/brev/C5300.pdf)
* [javascript: JavaScript, jQuery och AJAX med HTML5 och PHP](http://edu.bth.se/brev/C5304.pdf)

Är du programstudent får du inget välkomstbrev, men du får gärna kika i ett i alla fall.

Så, det var det, läs nu igenom välkomstbrevet.



###Kom i gång och läs på mer {#kom}

Funderar du på [hur kurspaketet fungerar och är upplagt](kurser/hur-fungerar-kurspaketet)?

Eller [vill du bara komma igång med kurserna](kurser/kom-igang)?



Välkommen återvändande student {#bef}
-----------------------------------

Du som redan är student på kurspaketet vet hur detta fungerar. Se till att registrera dig på din kurs och börja jobba.

Ni som finns här nu är antingen halvfartsstudenter som skall påbörja kursen phpmvc följt av javascript-kursen. Eller så är ni kvartsfartsstudenter som skall påbörja antingen oophp, phpmvc eller javascript.

Välkommen åter!

Skall du ta kursen phpmvc under första läsperioden? I så fall bör du höra upp. Det kommer en uppdaterad version av den kursen, men den finns inte tillgänglig förrän första veckan i april (läsperiod 4). Har du möjlighet att justera om dina studier så rekommenderar jag att du tar den uppdaterade kursen. Båda versionerna av kursen kommer vara aktiva under vårterminen. Det kommer mer info om phpmvc-kursen i ett separat blogg-inlägg.

Sista inlämningsdag för höstens kursen är den sista januari. Har du endast projektet kvar så får du dispens till den 15 februari. Annars behöver du omregistrera dig. 



Omregistrera dig? {#omreg}
-----------------------------------

Befinner du dig  i den gruppen som hamnat efter och är i behov av omregistrering?

Omregistrering gör du första veckan på terminen, det tar några dagar innan den går igenom, [ansök via studentportalen](https://studentportal.bth.se/web/studentportal.nsf/web.xsp/antagning_forandrad_studiegang). Ange nya kurskoden och den eventuellt gamla kurskoden när du ansöker. Som vanligt är det inga garantier att man kan bli omregistrerad, men det bör inte vara några problem under vårterminen.



Kurstillfällen på ITs {#its}
-----------------------------------

På läroplattformen ITs finns de kurstillfällen som är aktiva under vårterminen. Rättningar av kursmoment sker endast i dessa aktiva kurstillfällen. Se till att du gör dina inlämningar här.

Kurstillfällen på ITs för vt14.

* htmlphp - DV1462 Vt14 Lp34 Databaser, HTML, CSS och skriptbaserad PHP-prog
* oophp - DV1485 Vt14 Lp34 Databaser och objektorienterad PHP-program.
* phpmvc - DV1486 Vt14 Lp34 Databasdrivna webbapplikationer med PHP och MVC
* javascript - DV1483 Vt14 Lp34 Javascript, jQuery och AJAX med HTML5 och PHP

Lämnar du in i äldre kurser så riskerar du att dina inlämningar förblir orättade.

Enda sättet att komma med i dessa kurser är att ha en registrering eller omregistrering (eller den hemliga registreringsnyckeln). 



Välkommen! {#alla}
-----------------------------------

Så, oavsett vilken grupp av studenter du tillhör så är du nu en del av dbwebb och de kurser vi har här. Varmt välkommen och jobba väl. Kurserna är inte jättelätta. Jobba lugnt och tålmodigt så skall det säkert gå bra.

Vi syns i forum och chatt. Maila mig om det är administrativa och icke-kurs-grejer. Min svarstid på mail är skiftande, ibland en vecka. I forum svarar jag betydligt oftare och i chatten när jag är tillgänglig.
