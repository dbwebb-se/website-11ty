---
author: mos
category: kursnyheter
published: "2015-08-31 06:23:05"
updated: "2015-08-31 06:23:22"
created: "2015-08-31 06:23:05"
...
Välkommen till höstterminen 2015
==================================

Välkommen till höstterminen 2015. Nu börjar en ny säsong av studier på dbwebb-kurser, så, låt oss se om det är något särskilt som händer här.

<!--more-->

[FIGURE src=/image/snapht15/forsmak.jpg?w=w2&a=10,0,30,0 caption="BTH Försmak tjuvstartade i fredags, innan terminsstart, med välkomsthälsning och pubrunda med studentkåren."]



Nya studenter {#nya}
-------------------------------------------------

Nu i höst kör vi två kurspaket på halvfart (50%) och en ny antagning till campusprogrammet i Webbprogrammering.

Det är cirka 35 studenter som kommer till campusprogrammet och det är cirka 60 studenter som påbörjar respektive kurspaket.

Vi hälsar alla dessa nya studenter välkomna till sina studier vid BTH och dbwebb-kurserna!



Befintliga studenter {#bef}
-------------------------------------------------

Sen har vi alla er som återvänder för ytterligare en termin av studier här. Det rör sig om er som går kurspaketen på 50% och 25%, tillsammans med en rätt stor andel omregistrerade studenter som kan ha påbörjat vissa kurser som fristående, eller inom kurspaketen. 

Avslutningsvisa har vi de som går campusprogrammet, år två och tre.

Totalt blir det en anselig mängd av studenter, något hundratal, och det skall bli trevligt att se er allesammans igen.

Välkomna skall ni alla vara!



Kom igång med dbwebb-kurser {#komigan}
-------------------------------------------------

Det finns en checklista för att [komma igång med kurserna](kurser/kom-igang). Finns det speciell information om just din kurs så finns det publicerat på ITs.

[FIGURE src=/image/vimmel/arbetsbord-ht14.jpg?w=w2 caption="Rensa skrivbordet, hösten är här!"]



Nygammal personal och nya utmaningar {#personal}
-------------------------------------------------

Vi har förändrat lite i personalen inför hösten, som ni kanske hörde nämnas i våras. 

Jane (Sylvanas) lämnar oss för nya utmaningar som webbprogrammerare på företaget Prisjakt. Hennes sista arbetsdag på BTH är... idag. Vi önskar henne lycka till och ger henne ett stort tack för det jobb hon utfört under de åren hon jobbat här.

Som hennes ersättare hälsar vi Kenneth välkommen. Kenneth började på BTH i somras efter avslutade studier på programmet Webbprogrammering. Kenneth har under sin studietid jobbat extra med dbwebb-kurserna och nu blir det alltså fulltid. Kenneth går under smeknamnet *lew* i forum och chatt så du lär träffa honom där. 

[FIGURE src=/image/vimmel/mikael-jane-kenneth.jpg?w=w2&aro caption="Jane, Mikael och Kenneth."]

Till vår hjälp har vi ett gäng på ytterligare 8 personer som aktivt jobbar med kurserna genom att rätta era inlämningar och besvara era frågor. Men de kan vi presentera en annan dag.

Ja, jag måste ju nämna Henrik och Jonatan som är studenter på programmet Webbprogrammering. De har under sommaren jobbat med att skapa kodexempel och övningar till höstens nya kurser. De har gjort ett strålande jobb.



Fler nyheter inför hösten {#nyhet}
-------------------------------------------------

Jämfört med förra hösten så har vi tagit in betydligt färre studenter denna terminen. Just antalet som tas in styrs centralt av BTH och vi har ytterst små möjligheter att påverka det. Vi har också begränsat antalet studietakter på kurspaketet och nu är 50% den enda kurstakten för *nya* studenter.

htmlphp-kursen har fått en rejäl genomgång och det är nu nytt och uppdaterat material på den kursen.

Det är två nya kurser i höst, som inte getts tidigare, det är linux-kursen och webapp-kursen.

Ja, egentligen är det ytterligare en ny kurs i webgl, men den går enbart på campus för studenter på Civilingenjörsprogrammet i Spelprogrammering och Programvaruteknik.

Vi förbereder oss också för nästa höst då det nya tvååriga distansprogrammet i Webbprogrammering startar.

Så vi har en del att stå i.



Avslutningsvis {#avslut}
-------------------------------------------------

Det finns mycket att säga och säkert mycket ni skulle vilja veta, men mitt råd är att komm igång och ta er igenom det första kursmomentet. Då märker ni hur saker fungerar. Annars frågar ni efter hand.

Vi syns i forum och chatt.

Återigen, varmt välkomna hit och jag hoppas att ni får en trivsam termin med studier här hos oss!
