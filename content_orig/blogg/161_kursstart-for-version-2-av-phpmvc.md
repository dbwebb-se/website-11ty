---
author: mos
category: kursnyheter
published: "2014-03-26 11:33:40"
updated: "2014-03-26 22:13:29"
created: "2014-03-26 11:33:40"
...
Kursstart för version 2 av phpmvc
==================================

Den 31 mars närmar sig och med det kursstarten för version 2 av phpmvc-kursen. Här följer lite detaljer för de som skall ta kursen.

Ni som deltar på kursen är en blandning av programstudenter på campus, programstudenter på distans, kurspaketerare och enskild fristående kurs. 

<!--more-->


Välkomna är ni allesammans.



Kursmaterial {#material}
----------------------------------------

Allt kursmaterial ligger under länkstrukturen [http://dbwebb.se/phpmvc-v2](phpmvc-v2).

Där finns en (preliminär) kursöversikt och länkar till alla kursmomenten.

Kursmomenten släpps efter hand, det finns en blå ruta längst upp på alla kursmoment som säger när det är planerat släpp.

[Kursmoment 01](phpmvc-v2/kmom01) släpptes i dag.

Kursen har som vanligt ett [eget forum](forum/utbildning/phpmvc-v2).



ITs {#its}
----------------------------------------

Se till att du är med i rätt kurstillfälle på ITs. Kurstillfället heter:

**DV1486 Vt14 Lp4 Databasdrivna webbapplikationer med PHP och MVC**

Notera att det står **Lp4** i namnet.

Programstudenter (både campus och distans) har automatiskt fått tillgång till kursen. Ni som tar kursen på distans via kurspaketet eller via fristående kurs måste [själv lägga till er på kursen på ITs](t/102).



Upprop {#upprop}
----------------------------------------

Upprop sker i forumtråden ["Välkommen till vårterminen 2014 (upprop phpmvc v2)"](t/1882) från och med nu till nästa vecka. 

Se till att säga "Hej" i tråden och berätta vad du hoppas på att få ut av kursen.

Några behöver hjälp med sin registrering på kursen, vi får lösa det när kursen kommit igång och jag ser vilka ni är, jag har ett par på min lista, men gissar att det tillkommer några fler.



3-veckors upprop {#3v}
----------------------------------------

3-veckors uppropet sker första veckan i maj, det betyder att sista inlämningsdag av kmom02 är Valborgsmässoafton, den 30/4.



Tips från coachen {#tips}
----------------------------------------

Kursmoment 01 kan vara lite stort, en kalldusch. Men, du kan se det som en stor skidbacke, kmom01 är för dig att ta dig upp till toppen, sedan är det bara nerförsbacke, möjligen lite puckelpist, men nerförsbacke hela vägen in i mål som innebär sommarledigt och utsikten till att bli kung alternativt drottning på PHP och ramverk.

Men det är mycket att läsa och förstå, som sedan måste testas och prövas i kodövningar för att slutligen kunna reflekteras över. Glöm inte att läsa enligt läsanvisningarna, och läs i lugn och ro, ta mitt ord på att det är det bästa tips jag kan ge dig.



Mer info {#avslut}
----------------------------------------

Tidigare berättades om denna kursen i inlägget ["Ny version av phpmvc-kursen kommer våren 2014"](blogg/ny-version-av-phpmvc-kursen-kommer-varen-2014).

Det har också, löpande, publicerats information om kursen i [dess forum](forum/utbildning/phpmvc-v2).

Hojta till o forumet om du har frågor och funderingar.

