---
author: mos
category:
    - utbildning
    - kursnyheter
revision:
    "2017-08-07": (A, mos) Första versionen.
...
Förberedelser inför höstterminen 2017
==================================

[FIGURE src="image/bth-sommar-hav.jpg?w=w2&a=20,30,30,0&cf" caption="Förberedelser inför höstterminen 2017"]

Höstterminen 2017 närmar sig med stormsteg, för lärare såsom befintlig och nybliven student. Låt se om det är något vi skall ha extra koll på.

<!--more-->



Lärarteamets förberedelser {#lararteam}
-----------------------------------

Lärarteamet är igång och jobbar med förberedelser inför hösten.



###Antal antagna {#antagna}

Jag kikade på hur många som är antagna till höstens utbildningar. Det såg ut så här.

| Utbildning | Platser | Antagna (*)        | Reserver |
|------------|--------:|-------------------:|---------:|
| Webbprogrammering 180 (campus)                  |  30 |  31 |   0 |
| Webbprogrammering 120 (distans)                 |  45 |  74 | 136 |
| Webbutveckling och programmering 30hp (distans) | 105 | 150 | 438 |
| Webbprogrammering och databaser 30hp (distans)  | 105 | 150 | 256 |

Vi ser att trycket är högt på de olika distansutbildningarna men att det kan finnas någon plats för de som gjort sen anmälan till campusprogrammet.

Jag kollade och det ser ut som det fortfarande är möjligt att [anmäla sig till campusprogrammet](https://www.antagning.se/se/search?period=HT_2017&freeText=BTH-86917).

Siffrorna från Antagna/Reserver är från urval 2 och de antagna fick besked den 3:e augusti så saker kan ha hänt efter det. 

Det ser ut som vi totalt gör oss redo att välkomna 400 nya webbprogrammerings-studenter till 285 studieplatser. Diffen mellan 400 och 285 är ett planerat överintag.

Det finns ett foruminlägg om [hur reservantagningar fungerar](forum/viewtopic.php?f=32&t=6119#p53509).



###Höstens kurser {#hostkurs}

Alla kurser för hösten finns upplagda i [ITs](kurser/faq/bth-stodfunktioner#its) så att de kan kommas åt när registreringsperioden öppnar i [Studentportalen](kurser/faq/bth-stodfunktioner#studentportalen).

Studieplaner är uppdaterade, inlämningsdatum finns på ITs och den [övergripande kalendern](kalender) innehåller höstens aktiviteter.

Behöver du avsluta en kurs du tidigare påbörjat så läser du igenom [artikeln om omregistrering](kurser/faq/omregistrering).



###Lärarteamet {#teamet}

Lärarteamet är som tidigare med undantaget Emil som under hösten kommer att ta ett programmeringsuppehåll för leka med sonen (pappaledig).

Amanuens-Jakob har fått jobb och kommer ta en paus i sina studier. Amanuens-Pernilla fortsätter ha koll i chatter och forum och ny-Amanuens-Anders finns i chatter, forum och hangout.

Till hösten tillkommer nya lärarassistenter och vi håller på och uppdaterar lagupptällningen som inte är helt klar ännu.

Läs gärna [mer om läratemet](kurser/faq/lararteam-och-kontakt).



###GrillCon 2017 höst {#grillcon}

Höstens GrillCon är planerad till fredagen den 15:e september och tanken är att dagen innan är ett opensouce hackathon.

Är du ny på GrillCon så kan du läsa mer om [GrillCon](https://grillcon.dbwebb.se).



###Varning - dbwebb hijackad i serpen {#serpen}

En buse har hijackat dbwebbs placering i serpen (sökmotorresultatet) genom att "stjäla" dbwebb's material och lura Googles bot som genomsöker alla webbplatser efter innehåll. Detta gör att en webbplats healthacadiemy[.]ga dyker upp och låtsas presentera dbwebb-resultat när man söker i Google. Men klickar man på länken hamnar man på sidor med lättklädda damer. Så är ju inte tanken.

Det är svårt att skydda sig mot en sådan hijackning, men läs mer i [forumtråden om vilka skydd vi gjort och vad som händer](t/6598).

Med lite tur är busen borta inom någon vecka.

Tills dess får du vara uppmärksam att webbplatsen verkligen är dbwebb.se som du klickar på i resultatet från Google. Resultatet i sökmotorn Bing är inte påverkat, bara Googles resultat.



Jag börjar år 2/3, vad göra? {#23}
---------------------------------------

Regga dig i studentportalen när registreringsperioden öppnar, normalt 2-3 veckor innan terminsstarten. 

Sen kör på som vanligt.



###Specifikt tvåor {#tva}

Tvåorna börjar med kursen "PA1414 Individuellt programvaruprojekt" parallellt med [ramverk1](kurser/ramverk1). Det finns information i forumet och gitterchatter om du har frågor kring dessa kurser.

Tvåor på distans bör kolla upp förkunskapskraven (se kursplanen) för [exjobbkursen som går till våren](http://edu.bth.se/utbildning/utb_kurstillfalle.asp?KtTermin=20181&KtAnmKod=T0001763&lang=sv&parentPtKod=PAGWH16h). Förkunskapskravet säger "60 hp avklarade på programmet Webbprogrammering".

Tvåor på campus bör kolla upp förkunskapskraven till vårens kurs "[PA1416 Programvaruprojekt i grupp](http://edu.bth.se/utbildning/utb_kurstillfalle.asp?KtTermin=20181&KtAnmKod=T0000693&lang=sv&parentPtKod=PAGWE16h)", där står i korthet:

>  ... 40 högskolepoäng inom ämnet programvaruteknik och/eller ämnet datavetenskap inklusive kurserna Individuellt programvaruprojekt ...

Det är alltså viktigt att ni klarar höstens kurs i individuellt projekt.



###Specifikt treor {#tre}

Treorna har fördjupningskursen "PA1452 H17 Lp1 Fördjupningskurs i Webbutveckling" tillsammans med valfria kurser. Conny håller i fördjupningskursen och den förebereder er inför vårens examensjobb.

Treorna bör kolla upp förkunskapskraven till vårens examensjobb och det stora projektet. Man behöver ha klarat av ett visst antal poäng för att få gå dem.

För [vårens exjobb](http://edu.bth.se/utbildning/utb_kurstillfalle.asp?KtTermin=20181&KtAnmKod=T0002094&lang=sv&parentPtKod=PAGWE15h) gäller förkunskapskraven:

> ...minst 60 högskolepoäng inom Programvaruteknik med successiv fördjupning varav minst 30 hp på G1F-nivå eller högre.

För [vårens stora projekt](http://edu.bth.se/utbildning/utb_kurstillfalle.asp?KtTermin=20181&KtAnmKod=T0002093&lang=sv&parentPtKod=PAGWE15h) gäller förkunskapskravet:

> ...avklarat 90 högskolepoäng i ämnet datavetenskap och/eller i ämnet programvaruteknik inklusive kursen Programvaruprojekt
i grupp, 15 högskolepoäng.



Jag är ny, vad göra? {#ny}
---------------------------------------

Låt se vilka tips vi kan ha till dig som är nykomling och nu skall påbörja studier vid BTH, dbwebb och Webbprogrammering.



###Välkomstbrev {#valkomstbrev}

Leta reda på välkomstbrevet. Det är det viktiga dokumentet som ger ledtrådar till vad du skall göra. Brevet finns på BTHs sida för det program/kurspaket du sökt.

* [Webbprogrammering 180hp](https://www.bth.se/data-och-mjukvaruutveckling/webbprogrammering/)
* [Webbprogrammering 120hp](https://www.bth.se/distansutbildningar/webbprogrammering/)
* [Webbutveckling och programmering 30hp](https://www.bth.se/kurspaket/KP851/20172)
* [Webbprogrammering och databaser 30hp](https://www.bth.se/kurspaket/KP852/20172)



###Skaffa bärbar dator till campus {#dator}

Om du går campus så vill du **skaffa en bärbar dator** som du kan jobba på när du är i skolan. Det finns labbdatorer i skolan men ta mitt ord för att du vill verkligen ha en egen bärbar dator som labbdator. Det finns egentligen inte något alternativ.

Läs lite om vilken typ av [bärbar dator som funkar](t/4469). Se det som en investering i dig själv och ditt framtida yrke.



###Städa skrivbordet hemma {#hemma}

Hemma städar du ditt skrivbord och rensar din dator från program och länkar som kan störa dina studier.

[FIGURE src=image/skrivbord-webbprogrammerare-version-2-0.jpg?w=w2&cf&a=5,0,20,0 caption="Städa skrivbord och rensa datorn från saker som kan störa studierna."]]

Välj det operativsystem du vill jobba i, Windows, Mac OS eller Linux, de funkar lika bra men se till att du är uppdaterad och har senaste utgåvorna, allt för att undvika bekymmer och kompabilitet med programvaror.



###Introveckan {#introveckan}

Du som deltar på [introveckan](blogg/introduktionsveckan-2017) är nyantagen till något av följande utbildningar.

* Webbprogrammering 180hp campus
* Webbprogrammering 120hp distans
* Webbutveckling och programmering 30hp distans
* Webbprogrammering och databaser 30hp distans

Det som är gemensamt för er är att ni alla läser samma dbwebb-kurser med samma lärarteam.



###Tekniker? {#teknik}

Dubbelkolla att din mikrofon, headset och videocam fungerar. Det är inte krav att du har dem, men de kan komma att underlätta om du behöver hjälp via video på distans.

Du kommer långt om din mic fungerar och om du kan skärmdela via Google hangout.

Men för de flesta på distans så räcker det med tillgång till forumet som brukar innehålla de senaste svaren på alla frågor.

Det underlättar också om du bekantar dig med chatterna på Gitter. Ett tips är att skaffa dig ett konto på GitHub och använda det för att logga in på Gitter.

När vi streamer och lägger upp video så använder vi YouTube.

Läs mer om de [olika chatterna](irc) vi använder.



###Hur stort är avhoppet? {#avhopp}

Många hoppar av högskolestudier, speciellt i början. Det finns ett stort antal anledningar till varför man väljer att hoppa av. Att studera är inte att glida runt på en räkmacka och samla in högskolepoäng. Tyvärr. Det är inte heller alltid så roligt att studera, det kommer perioder av mycket arbete och eventuellt hög stress.

Det du kan göra är att fundera igenom hur mycket du verkligen vill studera. Hur mycket kraft och energi är du villig att lägga, när skolan bär emot och när alla dina andra aktiviteter och sysslor åkallar din uppmärksamhet?

Du kommer långt om du verkligen har bestämt dig för att det är det här du vill.

Du kommer långt om du är villig att prioritera bort andra åtaganden framför studier.

Du kommer långt med lite jävla-anamma och en portion envishet kryddat med "jag ska banneme fixa detta, låt det kosta...".

Här kan du läsa mer om "[Hur många som klarar sig hela vägen in i mål?](blogg/hur-manga-klarar-sig-hela-vagen-in-i-mal)"



###Jag är på och vill förbereda mig {#forbereda}

Trevligt. Njut då av sommarens sista veckor, ladda kroppen med d-vitamin via solens trålar och andas in frisk luft och njut av frihet och natur.

Kom på en plats i skogen dit du kan gå när studierna gör så att allt snurrar i huvudet. Bästa sättet att få saker på plats är att ta en paus från studierna och gå ut i naturen och andas och promenera. Så är min taktik, du kanske väljer en annan taktik.

Städa skrivbordet, förbered datorn och förbered dig genom att motiviera dig själv mentalt inför studierna.

Det finns ingen anledning at börja jobba innan hösten startar den 22:a med [introveckan](blogg/introduktionsveckan-2017). Det viktiga är att vara redo när det sätter igång.

Den första veckan kommer gå åt till att installera labbmiljön. Vill du tjuvkika på den biten så kan du kika i [python/labbmiljö](kurser/python/labbmiljo/inledning) och i [htmlphp/labbmiljö](kurser/htmlphp/labbmiljo/inledning).



###Välkomstvideo och streams {#video}

När vi streamar så sker det via [dbwebb på YouTube stream](https://www.youtube.com/c/DbwebbSe/live).

När vi sparar undan streamen så läggs den i en [spellista för läsåret 2017/18](https://www.youtube.com/playlist?list=PLKtP9l5q3ce96eM60kWkNo_8Vq4orkasn). Du kan se förra årets [spellista för stream 2016/17](https://www.youtube.com/playlist?list=PLKtP9l5q3ce8Bhxn22oBYWZZ4-3ms1rMl).

Förra året spelade vi in ett gäng [välkomstvideor (hösten 2016)](https://www.youtube.com/playlist?list=PLKtP9l5q3ce_strrmFRWhLnPJzViNcwee). Tanken är att vi gör en ny sådan lista med [välkomstvideor inför ht2017](https://www.youtube.com/playlist?list=PLKtP9l5q3ce-pfxrwhVZuhPmSHc6RCc3F), vi börjar lägga in videor där i samband med introveckan.



###Fråga i chatten {#chatt}

Om du undrar något så är en bra plats att fråga i chatten.

Du kan fråga i en Gitter chatt som är specifik för din antagningsrunda:

* [Webbprogrammering 180hp](https://gitter.im/dbwebb-se/wip17)
* [Webbprogrammering 120hp](https://gitter.im/dbwebb-se/wip17d)
* [Webbutveckling och programmering 30hp 2017](https://gitter.im/dbwebb-se/webutv17)
* [Webbprogrammering och databaser 30hp 2017](https://gitter.im/dbwebb-se/webprog17)

Eller fråga i [samlingschatten på Gitter för alla som går/gått kurser/program](https://gitter.im/dbwebb-se/webbprogrammering).

Eller fråga i irc-chatten eller i forumet. Eller maila mos@dbwebb.se eller dbwebb@bth.se.

Det finns många kanaler för att få svar på sina frågor, välj den som funkar bäst för dig.



Avslutningsvis {#avslutningsvis}
---------------------------------------

Varmt välkommen till dina studier på BTH och dbwebb. Vi i lärarteamet hoppas du skall trivas och lära dig något nytt tillsammans med oss.

För egen del har jag en lista på saker som jag själv vill lära mig under året, så jag ser fram emot det.
