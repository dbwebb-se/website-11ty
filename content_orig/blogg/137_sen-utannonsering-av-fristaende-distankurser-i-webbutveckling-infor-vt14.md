---
author: mos
category: utbildning
published: "2013-11-08 07:57:36"
updated: "2013-11-08 08:00:25"
created: "2013-11-08 07:57:36"
...
Sen utannonsering av fristående distankurser i webbutveckling inför vt14
==================================

BTH har valt att göra en sen utannonsering av kurserna som ingår i kurspaketet, de är nu utannonserade som rena fristående kurser och är sökbara till vårterminen 2014. Anledningen till denna sena utannonsering är lite oklar, det har något att göra med budget och planering, men hur det än må vara med den saken så är kurserna nu tillgängliga att söka en och en, vid sidan om det populära kurspaketet. 

Kurserna riktar sig till dig som vill känna på - och växa in i rollen som webbprogrammerare och webbutvecklare. Så, här kommer guiden för dig som är intresserad, vilken kurs skall du välja och hur hänger de ihop?

<!--more-->


Kurserna som det här gäller är följande (samtliga omfattar 7.5hp och går på distans 25% studietakt under våren 2014).

* Databaser, HTML, CSS och skriptbaserad PHP-programmering (htmlphp)
* Databaser och objektorienterad programmering i PHP (oophp)
* Databasdrivna webbapplikationer med PHP och Model View Controller (MVC) (phpmvc)
* JavaScript, jQuery och AJAX med HTML5 och PHP (javascript)

Du kan söka [kurserna och kurspaketet på antagning.se](https://www.antagning.se/se/search?period=VT_2014&publishers=bth&freeText=PHP).



Databaser, HTML, CSS och skriptbaserad PHP-programmering {#htmlphp}
---------------------------------------------

Detta är en introduktionskurs som ger dig grunderna i HTML, CSS tillsammans med enklare PHP-kodning för att bygga dynamiska webbplatser tillsamman med en databas. 

Kursen har inga särskilda förkunskapskrav, mer än grundläggande behörighet.

Läs mer om kursen [Databaser, HTML, CSS och skriptbaserad PHP-programmering](htmlphp).



Databaser och objektorienterad programmering i PHP {#oophp}
---------------------------------------------

Lär dig objektorienterad PHP-programmering tillsammans med databaser och förbered dig för att bygga mer avancerade webbplatser och webbapplikationer. 

Kursen har htmlphp som förkunskapskrav.

Läs mer om kursen [Databaser och objektorienterad programmering i PHP](oophp).



Databasdrivna webbapplikationer med PHP och Model View Controller (MVC) {#phpmvc}
---------------------------------------------

Större och avancerade webbplatser och webbapplikationer kräver ordning, reda och struktur. Lär dig hur man gör bygger avancerade “Web Content management frameworks” med MVC. 

Kursen har htmlphp och oophp som förkunskapskrav.

Läs mer om kursen [Databasdrivna webbapplikationer med PHP och Model View Controller (MVC)](phpmvc).



JavaScript, jQuery och AJAX med HTML5 och PHP {#javascript}
---------------------------------------------

Lär dig grunderna i programmeringsspråket JavaScript, biblioteket jQuery, kom i gång med AJAX och pröva på de nya teknikerna i HTML5’s JavaScript API:er.

Kursen har htmlphp och oophp som förkunskapskrav.

Läs mer om kursen [JavaScript, jQuery och AJAX med HTML5 och PHP](javascript).



Sök nu {#sok}
---------------------------------------------

Du kan söka [kurserna och kurspaketet på antagning.se](https://www.antagning.se/se/search?period=VT_2014&publishers=bth&freeText=PHP).

Första antagningsomgången sker under december.
