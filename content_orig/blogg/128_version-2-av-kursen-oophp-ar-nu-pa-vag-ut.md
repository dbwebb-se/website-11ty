---
author: mos
category: kursnyheter
published: "2013-08-13 14:09:38"
updated: "2013-08-13 14:28:58"
created: "2013-08-13 14:09:38"
...
Version 2 av kursen oophp är nu på väg ut
==================================

Kursen oophp är nu på väg att utvecklas i en version 2. Under hösten 2013, med start idag, släpps kursmomenten efterhand. Du kan se senaste status på [kursens hemsida](oophp).

Den gamla trotjänaren, numer kallad "[oophp version 1](oophp-v1)", påbörjade sin tjänstgöring höstterminen 2009 och har fram till och med vårterminen 2013 givits både på campus och på distans.

<!--more-->

Den gamla kursen är en av de mer uppskattade kurserna och brukar få mycket bra betyg av studenterna. Men allt har sin tid och nu går den något spelorienterade kursen till [den eviga vilan](oophp-v1) dit kurser går när de ej mer används.

Version 2 av kursen har alltså en del att stå upp för om den skall matcha sin företrädare. Fokus är fortfarande objektorienterad programmering och databaser, nu med en liten mer touch av väl strukturerade webbapplikationer och lite mer avancerad PHP-programmering och spelövningarna har i stort sett försvunnit till förmån för ett mer fokus på traditionell webbplats/webbapplikation.

Om du har påbörjat den gamla kursen så kan du fortfarande slutföra den. Kursmomenten finns kvar liksom forumet för version 1 av kursen. Du finner dem på följande länkar:

* Kursmaterialet: oophp-v1
* Forumet: forum/viewforum.php?f=5

Den nya varianten, "oophp version 2", eller bara "oophp", hittar du, som vanligt på oophp och forumet finns på forum/utbildning/oophp.
