---
author: mos
category: webbprogrammering
published: "2014-08-18 06:38:45"
updated: "2014-08-20 08:44:11"
created: "2014-08-18 06:38:45"
...
Gabriel fick jobb som PHP backend-programmerare
==================================

Ibland kan man fundera på varför innehållet i kurserna är som de är. Vad ska man ha allt till, vad är det bra för? Måste man verkligen kunna allt?

Jag fick ett mail från Gabriel, en student som går kurserna på kurspaketet. Gabriel fick nyligen jobb och hans mail formulerar rätt bra vad det kan handla om, vad det är vi förebereder oss för.

<!--more-->



Gabriel fick jobb {#php}
------------------------------------------------------

Så här skrev Gabriel.

> 2 weeks before the summer vacation started I got a new job as a PHP backend programmer.
 
> However, I suddenly found myself using JQuery and JavaScript, PHP WordPress programming, using the Gumby framework, bootstrap, less and doing diffs with diverse software, working on GitHub and Bit Bucket and  making advanced MySQL queries included tons of joins. Although I had a good head starts, thanks in the greater part to your courses, I had not yet taken the JavaScript course and found myself rushing to learn sufficient to cope with the requirements of my job.

Vi förbereder oss för att jobba med ett antal "oförutsägbara" tekniker. Olika jobb använder olika variationer av det som vi lär oss. Vi lär oss inte WordPress, men vi lär oss teknikerna bakom WordPress så att vi kan jobba med det när det krävs. Så är det oavsett vilket ramverk och bibliotek som din framtida arbetsgivare kan tänkas använda.

Det viktiga är att vi kan grundteknikerna HTML, CSS, JavaScript, PHP, SQL tillsammans med allmän hantering av databaser, olika klienter, versionshanteringssystem, att flytta filer mellan servrar och jobba i Unix-miljö med terminaler.
 Det sammanfattar de tekniker som jag vill ni skall kunna. Nu ligger även Python med på kartan, som ett programmeringsspråk i mängden. 

Egentligen är det mer du behöver kunna, men det går utanför de här kurserna vi har här. Andra tekniker som jag anser är viktiga är C/C++, Java, objektorienterad ananlys och design, nätverk, operativsystem, att jobba i projekt och så vidare. Bland annat. Sen har vi alla dessa Windows-tekniker. Det finns mycket att lära sig.

 Olika programmeringsspråk och tekniker fungerar olika och löser olika saker. Man behöver förstå dem så att man kan välja rätt verktyg till rätt uppgift. Man behöver vara allmänt orienterad i hur teknikerna fungerar och vilka deras styrkor är.

 Så att man blir lite *agile* - lättrörlig - när det gäller tekniker, man fastnar inte i ett fack, man kan lätt röra sig och anpassa sig mellan teknikval och nya tekniker.

 Och allvarligt talat, ska du bli webbprogrammerare idag och tänker jobba som det i 20-50 år så kan du kallt räkna med att teknikerna kommer att ändras en hel del innan du blir pensionär. Du behöver vara tillräckligt *agile* för att anpassa dig, lära dig nya saker. Du måste, för att hänga med, för att vara nyttig för din arbetsgivare - annars springer morgondagens ungdomar hela tiden om dig, de lär sig alltid det senaste.

 Så, var inte rädd för att hoppa på nya tekniker. Anpassa dig, lär dig fler saker så blir nästa sak mycket lättare att lära sig. 

 Var alert och stå på tårna.

 Välkommen till en ny säsong av webbutveckling och webbprogrammering!

 Och Gabriel, grattis till jobbet! 

 Här hittar du [Gabriel Nieva på LinkedIn](https://www.linkedin.com/pub/gabriel-nieva/76/286/905) och [Gabriels egen webbplats](http://www.neoclash.com/). Ännu en webbprogrammerare!
