---
author: mos
category:
    - utbildning
    - kursnyheter
revision:
    "2017-06-12": (A, mos) Första versionen.
...
Introduktionsveckan Webbprogrammering 2017
==================================

[FIGURE src="image/vimmel/forsmak-ht15.jpg?w=w2&cf&a=30,0,30,0"]

Introduktionsveckan är den inledande veckan på terminen för de som startar första året på program och kurspaket.

Introveckan är för programstudenter på campus och distans men höstens introvecka kommer även bjuda in de som går på kurspaketen.

Tanken med veckan är att komma igång med studierna och samtidigt bekanta sig med BTHs omgivningar, som campus eller distansstudent.

<!--more-->

[Förra årets introvecka](blogg/schema-introveckan-2016) hade en del inslag av trivsel, tävlingar och aktiviteter.

Detta året tänker vi att hålla oss mer i labbsalen och fokusera på att komma igång med labbmiljön och förbereda oss inför kurserna.



Vem är ni? {#ni}
-----------------------------------

Du som deltar på introveckan är nyantagen till något av följande utbildningar.

* Webbprogrammering 180hp campus <!--wip/2017 -->
* Webbprogrammering 120hp distans <!-- wipd/2017 -->
* [Webbutveckling och programmering 30hp distans](webutv/2017)
* [Webbprogrammering och databaser 30hp distans](webprog/2017)

Det som är gemensamt för er är att ni alla läser samma dbwebb-kurser med samma lärarteam.



Är introveckan obligatorisk? {#obli}
-----------------------------------

Introveckan är starten på programmen 180/120hp. De båda programmen har upprop på måndagen och undervisningen startar på tisdagen i de båda kurserna. Svar obligatorisk ja.

För kurspaketen så är kursstarten egentligen en vecka senare. Men eftersom de som går kurspaketen läser samma kurser som programmen så vill jag ge kurspaketare samma förutsättningar och bjuder därför in även dem till introveckan. Svar obligatorisk nej.

Under introveckan kommer det vara allmän info och fokus på att installera labbmiljön. Det handlar främst om att komma igång med labbmiljön i kmom01 i kurserna python och htmlphp.

* [python/kmom01/labbmiljö](kurser/python/labbmiljo)
* [htmlphp/kmom01/labbmiljö](kurser/htmlphp/labbmiljo)

När det är klart är vi nöjda. Det är veckans huvudsakliga fokus. Om du är kurspaketare eller programdistans och löser det på egen hand så är allt grönt inför starten av kmom01 den 28/8.



Planering och schema {#plan}
-----------------------------------

Aktiviteterna i introveckan utgår från campus och vissa av aktiviteterna streamas via Youtube. När aktiviteter pågår i salen finns också extra hjälp i chatterna och forumet samt möjlighet till videochatt via Google hangout.

Här är den övergripande planeringen för introveckan.

| Tid | Måndag | Tisdag | Onsdag | Torsdag | Fredag |
|-----|--------|--------|--------|---------|--------|
| 10:00-11:00| Häng i labbsal (c) | Generell labbmiljö (s)| Introduktion till terminalen (s) | htmlphp labbmiljö (s) | Hjälp i labbsal (s) |
| 11:00-12:00| BTH hälsar välkommen (c) | Generell labbmiljö (s) | dbwebb-cli (s) | Skapa webbsida (s) | Hjälp i labbsal (s) |
| 13:00-14:00| Introduktion (s) | Info (c) + python labbmiljö (s) | Info (c) | Info (c) | Studentkåren (c) |
| 14:00-15:00| Frågestund (s) | python labbmiljö (s) | Utmaning (s) | Publisera webbsida (s) | Studentkåren (c) |

* (s) = Streamas
* (c) = Endast campusaktivitet

Måndagen mellan 12-13 är det korvgrillning med kåren.

Labbsal innebär salarna H430 och H429.

Aktiviteterna skiljer sig lite åt beroende på om du går programmet Webbprogrammering 180hp campus, 120hp distans eller om du går ett kurspaket.

Schemat finns även på [dbwebb.se/cal](cal).

När det är labbsal så inleds alltid de sessionerna med en genomgång som [streamas via YouTube](social/youtube). Streamen sparas i en [spellista](https://www.youtube.com/playlist?list=PLKtP9l5q3ce96eM60kWkNo_8Vq4orkasn) så du kan titta på den vid senare tillfälle.

Fortsätt läsa för att se vad som händer dag för dag.



###Måndag {#mandag}

Uppropsdagen. Det sker upprop enligt informationen som finns i respektive välkomstbrev. För att hålla dig uppdaterad så besöker du Gitterchatten [dbwebb-se/webbprogrammering17](https://gitter.im/dbwebb-se/webbprogrammering17), där ser du vad som händer och vad som du kan behöva göra för att utföra det formella uppropet.

Lärarteamet hänger i labbsalen från klockan 10. Dyk gärna in där och säg hej.

På campus samlas alla nya studenter nere vid bryggan för välkomsttal och information klockan 11.

Klockan 13-14 hälsar lärarteamet välkommen i labbsalen (streamas) och visar upp programmens och kurspaketens upplägg och struktur. Lärarteamet finns sedan i labbsalen (hangout) till klockan 15 för dig som har frågor och funderingar.



###Tisdag {#tisdag}

Kombinerad kursstart av kurserna htmlphp och python sker klockan 10 (streamas).

Lärarteamet finns i labbsal (hangout) för att hjälpa dig igång med labbmiljön för kurserna.

Vi börjar med den generella labbmiljön som gäller oavsett kurs och fortsätter med labbmiljön specifikt för python-kursen.

Klockan 13:00-13:30 är campus på genomgång med biblioteket.

13:30 - 15:00 finns lärarteamet i labbsal (hangout) för att fortsätta jobba med labbmiljön.



###Onsdag {#onsdag}

Lärarteamet är i labbsalen 10-12 (streamas och hangout). Vi fortsätter med labbmiljön för python-kursen fram till 11:00.
11:00 börjar vi installera dbwebb-cli, ett program för att jobba med kurserna (streamas och hangout).

Klockan 13-14 är campus på genomgång med BTH stödfunktioner.

14-15 har vi en programmeringsutmaning i labbsalen (streamas och hangout). Om du inte är klar med labbmiljön finns möjlighet till extra hjälp.
I utmaningen ska vi öva på att jobba i terminalen. Hur man orientera sig och hitta filer m.m.



###Torsdag {#torsdag}

Lärarteamet är i labbsalen 10-12 (streamas). Vi installerar labbmiljön för htmlphp och skapar en webbsida lokalt.

Klockan 13-14 är campus på genomgång med BTH studievägledare.

14-15 tar vi vår lokala webbplats och publicerar på studentservern (streamas).



###Fredag {#fredag}

Lärarteamet är i labbsalen 10-12. Extra hjälp för dig som inte kommit igång med labbmiljön.

På eftermiddagen har kåren aktiviteter på campus.


Karta över campus {#karta}
-----------------------------------

Här finner du en karta över campus med vissa platser utmärkta.

<iframe src="https://www.google.com/maps/d/embed?mid=1UNmeJUpCMmbFy7dAFLzOwzwfFps" width="640" height="480"></iframe>

Även en distansare kan ju vara intresserad av att se hur det ser ut på campus, och vem vet, vi kanske syns på höstens eller vårens [grillcon](https://grillcon.dbwebb.se/)?



Avslutningsvis {#avslutningsvis}
---------------------------------------

Kika på årets [lärarteam](kurser/faq/lararteam-och-kontakt) och se vilka de är.

Varmt välkommen till dina studier på BTH och dbwebb.
