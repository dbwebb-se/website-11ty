---
author: mos
category: webbprogrammering
published: "2013-09-12 07:43:41"
updated: "2013-09-12 07:45:59"
created: "2013-09-12 07:43:41"
...
Det finns vettiga saker att göra i skolan - öppen källkod
==================================

Om det nu går lite [vingligt för ramverket CodeIgniter](blogg/codeigniter-ar-till-salu), så går det desto rakare för WordPress och Drupal och de två företagen som är skapade kring dem, Automattic och Acquia. Ibland undrar man om Matt Mullenweg, skaparen till WordPress, och Dries Buytaert, skaparen till Drupal, funderade på vad de gav sig in på när de på sin skoltid i college lade grunden till två av de mest kända CMS:en.

<!--more-->

[Matt](http://ma.tt/about) skapade [WordPress](http://wordpress.org) och [Dries](http://buytaert.net/resume) skapade [Drupal](http://drupal.org) under sin respektive tid på college.

Dries och hans kompis delade ut ett trådlåst nätverk i studentbostäderna och Dries såg ett behov av att diskutera på nätet, detta hände 1999 och två år senare släppte Dries den första versionen av Drupal.

Matt satt på college när han forkade en existerande blogg-programvara som han, tillsammans med en kollega, utvecklade och släppte 2003 som WordPress.

Det finns vettiga saker att göra när man går i skolan och allt lär man sig inte i skolsalen, fråga Matt och Dries. De lade helt klart grunden till hela sitt professionella liv, under sin skoltid.

Drupal och WordPress är två av de mest kända opensource-projekten inom PHP-världen. De har lyckats. Vad som gör att de lyckas, finns nog inga enkla svar på, men det är två bra projekt att studera, om man vill lära sig mer om lyckade opensource-projekt.

Både Matt och Dries skapade företag kring sin verksamhet, båda företagen byggdes kring produkterna. Kring WordPress skapade Matt företaget [Automattic](http://automattic.com/). Kring Drupal skapade Dries, tillsammans med kollegor, företaget [Acquia](http://www.acquia.com/). Båda är synbart välmående och växande företag som också stöttar utvecklingen av sina respektive projekt. Inte så konstigt kan tyckas, båda företagen bygger hela sin verksamhet på de opensource-projekt som grundarna gjorde under sin tid i skolan.

Har jag varit tillräckligt tydlig? ***Det finns bra saker att göra under sin skoltid.***

Kanske är det det här som krävs, ett lyckat opensource-project, av den här typen, kräver en stor mängd ideellt arbete i grunden, sedan kommer det en tid då det måste kommersialiseras parallellt med att communityn kring produkten måste byggas upp och hållas levande. Pengar och idealism, hand i hand.

För den som vill erövra välden så finns det mycket att lära genom att studera Matt och Dries, WordPress och Drupal, Automattic och Acquia.

För det är ju att erövra världen som vi vill, för att ta tre råd från Dries så behöver vi ["Thing big", "Fail fast" och "Passion makes the difference"](http://buytaert.net/three-important-startup-lessons-i-learned).

En rolig anekdot i sammanhanget är när Matt publicerar [ett mail från en säljare](http://ma.tt/2013/03/the-redhat-of-drupal/) på Acquia. Säljaren på Acquia säger sig ha gjort en studie av webbplatsen på Automattic och föreslår ett byte till Drupal.

> *I was researching Automattic , Inc. and wanted to ask you if there was any gaps/pains within your CMS and website. I work for the “Redhat of Drupal”, (Acquia) and we have seen an explosion of Drupal use in the Media, News, and Entertainment Industry.*

Säljaren hade inte riktigt gjort sin "research" tillräckligt bra. :-)

Vår omväldsbevakare [Ögat håller koll på Dries och Matts bloggar och fler viktiga personligheter i webbvärlden](omvarldsbevakning/category/webb-profiler).

Minns nu, *det finns vettiga saker att göra när man går i skola och universitet*, som till exempel, att lägga grunden till multinationella företag och att skapa några av världens mest kända projekt inom öppen källkod.
