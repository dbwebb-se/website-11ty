---
author: mos
category: utbildning
published: "2015-03-16 16:29:23"
updated: "2015-03-17 07:59:05"
created: "2015-03-16 16:29:23"
...
Läs till Webbprogrammerare 2015
==================================

Ansökan till kurspaket och program med antagning till hösten 2015 är nu öppen. Här är utbudet av distans- och campus-utbildning för den som vill bli webbprogrammerare och webbutvecklare med dbwebb och BTH i Karlskrona.

<!--more-->



Kandidatexamen i Webbprogrammering {#campus}
------------------------------------------------------

[FIGURE src=/image/snapvt15/katalog-pagwe-15.jpg?w=w2 caption="Viktor, Emma och Daniel går på campus för en treårig kandidatexamen."]

På campus i Karlskrona erbjuder vi ett 3-årigt program Webbprogrammering som leder till en kandidatexamen i Programvaruteknik med inrikting mot Webbprogrammering.

[Läs mer om programmet på BTH's programsida](http://edu.bth.se/utbildning/utb_program.asp?PtKod=PAGWE15h) och [sök här](http://goo.gl/gcWEAq).

Här kan du se ett par [videor med studenter som går och har gått Webbprogrammering](blogg/klassiska-videor-med-blivande-bth-webbprogrammerare). Lyssna på dem så får du en känsla för varför de valde BTH Webbprogrammering och vad de tycker om det. Du kan även läsa om vad en [webbprogrammerare tjänar i lön](blogg/vad-tjanar-en-webbprogrammerare) och hur [Johan och Josef har det på sin arbetsplats Prisjakt](blogg/en-webbprogrammerare-pa-prisjakt).



Kurspaket (distans) i Webbutveckling och Webbprogrammering {#kp}
------------------------------------------------------

[FIGURE src=/image/person/danielj-bat.jpg?w=c7 class="right" caption="DanielJ gick på kurspaketet och jobbar nu på en webbyrå."]

Det finns två kurspaket om 30hp och båda erbjuds på studietakten 50%. Kurspaketen ges enbart på distans och undervisningen är utan schemalagda träffar.

Läs på om kurspaketet för att se vilket som passar dig, du kan även läsa om hur det gått för studenter likt DanielJ, som tidigare gått ut kurspaketen.

| Kurspaket | Information | Ansök |
|-----------|-------------|-------|
| Webbutveckling och programmering | [Läs om kurspaketet](webutv) | [Ansök](http://goo.gl/Rw3RFk) |
| Databaser, HTML, CSS, JavaScript och PHP | [Läs om kurspaketet](webprog) | [Ansök](http://goo.gl/h1F76v) |

Du kan läsa båda kurspaketen samtidigt och parallellt med varandra, det går bra. Kurspaketen har heller inget överlapp mellan varandra.

Hur går det för studenter som går ut? Läs vad [Pernilla](blogg/pernilla-gick-ut-kurspaket-med-ett-plus-i-kanten), [Gabriel](blogg/gabriel-fick-jobb-som-php-backend-programmerare), [DanielJ](blogg/danielj-visade-framfotterna-i-chatten-och-fick-jobb) och [Dennis](blogg/dennis-jobbar-med-sin-hobby-webbutveckling) säger om sina studier och vilka jobb de fick.



Fristående kurser tar paus {#fri}
------------------------------------------------------

Till hösten 2015 tar vi en paus med att erbjuda kurspaketets kurser som fristående distanskurser.

Det är möjligt att vi längre fram kommer att erbjuda dem som fristående kurser igen, men det är ett beslut som tas inför varje termin.

Om du har gått någon fristående kurs och vill fortsätta med de andra så är det alltså säkrast att hoppa på kurspaketen. Blir du antagen så kan du hoppa över de kurser du klarat och fortsätta med de som du ännu inte läst.



Examen baserat på kurspaket? {#examen}
------------------------------------------------------

Kurspaketen är basen i det tänkta 2-åriga distansprogram i Webbprogrammering som BTH överväger att introducera till hösten 2016 (beslut kommer under våren 2015).

De kurser som går i kurspaketen kan du tillgodoräkna in i det (eventuella) programmet och den examen programmet leder till.

Är du intresserad av detta så kan du följa diskussionen i forumet om att [ta ut en examen med dbwebb-kurserna som bas](t/905).



Ansök både på betyg och högskoleprov {#ansok}
------------------------------------------------------

Det kan bli konkurrens om platserna till utbildningarna och vill du ha bästa möjlighet så bör du använda högskoleprovet. Konkurrensen bland de som söker på gymnasiebetyget är störst och för tillfället är det mindre konkurrens bland de som söker med högskoleprovet som urvalsbas.

Välkommen med dina funderingar och din ansökan!
