---
author: mos
category: kursnyheter
published: "2014-12-10 07:18:48"
updated: "2014-12-10 07:27:36"
created: "2014-12-10 07:18:48"
...
Höstterminen 2014 närmar sig slutet
==================================

Hösten är på väg till vinter här i södra Sverige och det innebär att höstterminen snart är till ända. Låt mig berätta lite om de tider som gäller under jul och inför avslutet av terminen.

<!--more-->



Rättning och handledning under julhelgerna {#jul}
------------------------------------------

Vi i lärarteamet kommer att ta lite ledighet under julen. Vi behöver lite vila och vi behöver förbereda en ny termin som bland annat innehåller ett nytt kurspaket.

Det innebär att det kan ta lite längre tid att få svar i forumet under jul- och nyårsveckan. Samma gäller för rättningarna och för vår mailadress dbwebb@bth.se, det kan bli längre svarstider under helgerna.



Sista dag att lämna in {#dead}
------------------------------------------

[Hållpunkter för rättningar och inlämningar](blogg/valkommen-till-hostterminen-2014#dl) är samma som tidigare. 

Det betyder att -- för alla kurser -- är söndagen den 1:a februari sista dagen att lämna in projektet. Kursmomenten har en tidigare inlämningsdatum som är beroende av den kurs du går.

Om du inte hinner lämna in så behöver du omregistrera dig på vårens kurstillfälle. 



Omregistrering {#omreg}
------------------------------------------

Man kan omregistrera sig på ett nytt kurstillfälle i mån av plats. Man ansöker om omregistrering via [studentportalens E-tjänster](https://studentportal.bth.se/web/studentportal.nsf/web.xsp/antagning_forandrad_studiegang). Man kan söka omregistrering från den 1 januari.

Man måste ha en (*förstagångs-*) registrering för att kunna omregistrera sig. Men det har ni alla eftersom vi denna terminen har [hanterat 3-veckors uppropet så som vi gjort](forum/viewtopic.php?f=30&t=2760#p25637).

Troligen kommer det gå bra att omregistrera sig, men man kan inte räkna med en garanterad plats.


