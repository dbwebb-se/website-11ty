---
author: mos
category: utbildning
published: "2015-03-12 11:22:42"
updated: "2015-03-15 20:28:05"
created: "2015-03-12 11:22:42"
...
Klassiska videor med blivande BTH Webbprogrammerare
==================================

Under årens gång har det producerats, från och till, videor där studenter från programmet Webbprogrammering visar upp hur det är att vara student.  Nu har det kommit nya videor inför antagningen till hösten 2015 och samtidigt letar jag i mina skrymslen för att få en nostalgisk tillbakablick på de äldre videorna och samtidigt fundera på "vad hände med studenten sedan?".

<!--more-->



Videor på WIP14 studenter {#wip14}
-------------------------------------------------

Låt oss börja med årets videor. Det är dels Emma Thorén som är med på en kort-video om programmet och det är dels Viktor Andersson som deltar i en video om hur det är att bo som student i studentlägenheterna.

[YOUTUBE src=LHyWLQwMfSw width=630 caption="Emma går första året på Webbprogrammering."]

[YOUTUBE src=mv-5d-8OiqQ width=630 caption="Viktor visar hur det ser ut hemma i studentlägenheten."]

Det kommer säkert att gå bra för både Emma och Viktor framöver, än så länge är de bara på sitt första år här.



Videor på WIP12 student {#wip12}
-------------------------------------------------

Här är det Leopold Olsson, också känd som Leo och *Bobbzorzen*, som representerar årskull 12.

[YOUTUBE src=0g3dxQsVs9Q width=630 caption="Den som klippte videon fick Leo att fokusera rätt mycket på PHP..."]

Nu går Leo sitt sista år här och jobbar nu med examensjobbet samtidigt som han deltar i det stora projektet med Ericsson som kund.

Under större delen av sin tid som student så har Leo jobbat extra som lärarassistent i dbwebb-kurserna. Han kommer att få leva med [utmärkelsen till årets student](blogg/webbprogrammerar-leo-blev-arets-student-2013), då var vi extra stolta över Leo. Det är säkert alltihop en fördel nu när Leo söker jobb inför sommar och höst.



Videor på WIP09 och WIP10 studenter {#wip10}
-------------------------------------------------

Denna videon innehåller Jane Strandberg (WIP10) och Olof Fredriksson (WIP09) som pratar om programmet Webbprogrammering. I chatten och forumet hittar du Jane som *Sylvanas* och Olof som *snafu*.

[YOUTUBE src=xPIsl1Vf27Y width=630 caption="Jane och Olof som studenter på år 2 och år 3."]

Olof jobbar numer som webbutvecklare på Qvantel och Jane jobbar som lärare på BTH. Det gick alltså bra för dem även efter sina studier.

Jane, för tillfället i klar ledning i [statistiken för IRC-kanalen](irssistats/db-o-webb.html) (hon petade elakt ned undertecknad från ledningen), jobbade i flera år under sin studietid som lärarassistent med dbwebb-kurserna, innan hon sedermera erbjöds fast jobb på BTH. Hur Jane dessutom hann med att jobba med WonderLAN är en fråga...

Vi minns Olofs föreläsning i sökmotoroptimering (SEO) som han höll för sina klasskompisar, starkt gjort. Olofs bedrift i IRC-kanalen är att vara den som har blivit kickad flest gånger, men det är alltid kärleksfulla kickar...



Videor på WIP09 student {#wip09}
-------------------------------------------------

I den första videon som gjordes var huvudpersonen Joakim Olsson (WIP09), även kallad wasa.

[YOUTUBE src=8GhdKPQ8VE0 width=630 caption="Joakim som en av de första studenterna på programmet."]

Joakim jobbar nu med programutvecklare på Visma Agda AB.

Joakim var den allra första studenten som jag kom i kontakt med när programmet startade. Han klev med bestämd min in på kontoret och sa att detta programmet ville han gå. Det var lika bra att släppa in honom. Bestämd som han är på utsidan -- lika snäll är han faktiskt på insidan. Med järnhand styr Joakim i IRC-kanalen för WIP:arna.



Avslutningsvis {#avslutning}
-------------------------------------------------

Det ser ut att gå bra för huvudpersonerna, även efter video- och studietiden. Det blir jobb för dem så allt är väl.

Kanske är det en bra sak att vara med i en sådan här video...

Se samtliga videor på [spellistan på Youtube](https://www.youtube.com/watch?v=LHyWLQwMfSw&list=PLFDC28FBA846305AB).
