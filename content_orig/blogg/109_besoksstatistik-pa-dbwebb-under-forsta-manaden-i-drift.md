---
author: mos
category: om-dbwebb-se
published: "2012-09-27 07:04:08"
updated: "2012-09-27 07:08:28"
created: "2012-09-27 07:04:08"
...
Besöksstatistik på dbwebb under första månaden i drift
==================================

Låt oss ta en liten titt på besöksstatistiken under den första månaden som dbwebb.se varit i drift. Det är alltid spännande att se vilken typ av besöksmönster man har på en webbplats. I detta fallet är det Google Analytics som bidrar med statistiken.

[FIGURE src=/img/blog/besok-ht12-oversikt.png caption="Översikt av trafiken under den september 2012."]

En rejäl puckel i besökstrafiken när höstterminen startar. Webbplatsen har i stort sett legat i dvala under sommaren. Å andra sidan så är detta första tillfället som webbplatsen har blivit lite mer publik så det kan bli spännande att jämföra siffrorna med nästkommande sommar och se om de är lika eller ej.

<!--more-->

Måndagar och onsdagar brukar vara de dagar med högst trafik, det kan bero på att campus-studenterna har träffar de dagarna och bör arbeta med kurserna. Det är också lägre trafik under helgerna, men den försvinner inte helt. 


Vilken webbläsare är mest populär? {#browser}
------------------------------------------------------------

[FIGURE src=/img/blog/besok-ht12-browser.png caption="Firefox och Chrome är de i särklass mest använda webbläsarna."]

Webbläsarna Firefox och Chrome delar på förstaplatsen och det är självklart för att det är ett "tvång" att använda dessa webbläsare i kursernas utvecklingsdel. 


Vilket operativsystem är vanligast? {#os}
------------------------------------------------------------

[FIGURE src=/img/blog/besok-ht12-os.png caption="Windows är det vanligaste operativsystemet."]

Windows är det i särklass mest vanliga operativsystemet. Det kanske jag borde tänka på, lite mer, när jag själv sitter i min Mac-miljö ;-). Kul att se att en använder FreeBSD, trots att jag vet att det är vår vän [boten Marvin](forum/viewtopic.php?f=21&t=20) som hjälper oss i irc-chatten för att hålla kopp på nya inlägg i forumet.

Vilket mobilt operativsystem är vanligast? {#mobile-os}
------------------------------------------------------------

[FIGURE src=/img/blog/besok-ht12-mobile-os.png caption="Ios och android är de mobila operativsystem som är vanligast."]

Det är inte så stor trafik på den mobila sidan men vi kan se att iOS och android är de två som verkar hålla marknaden.


Summering {#summering}
------------------------------------------------------------

Så här ser det alltså ut på dbwebb.se under första månaden i trafik under hösten 2012. Det hjälper alltid att hålla koll på den miljö som ens kunder har.

Google analytics är ett mycket vanligt verktyg för detta och vill man ha mer kontroll över hanteringen så kan man välja en opensource-variant som [Piwik](http://piwik.org/). 

* Du kan diskutera denna [artikel i forumet](t/586).
  
