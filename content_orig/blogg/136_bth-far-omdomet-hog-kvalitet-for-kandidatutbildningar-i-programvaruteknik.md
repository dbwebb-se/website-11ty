---
author: mos
category: utbildning
published: "2013-10-29 10:15:12"
updated: "2013-10-29 10:27:05"
created: "2013-10-29 10:15:12"
...
BTH får omdömet "Hög Kvalitet" för kandidatutbildningar i Programvaruteknik
==================================

Universitetskanslerämbetet (UKÄ) har i senaste utvärderingen givit BTH **omdömet "Hög Kvalitet"** när det gäller *kandidatutbildningar inom ämnet Programvaruteknik*. Det är ett bra kvitto på att utbildningarna fungerar. 

Som Webbprogrammerare får du examen i *Programvaruteknik - med inriktning mot Webbprogrammering*, så -- "Hög Kvalitet" -- låter bra.


<!--more-->

Du kan [läsa i pressmeddelandet från UKÄ](http://www.uk-ambetet.se/nyheter/entredjedelavteknikochingenjorsutbildningarnahallerintemattet.5.575a959a141925e81d17e0.html), om hur det gick för de andra utbildningarna och högskolorna som utvärderades i denna omgången.

UKÄ erbjuder en tjänst där man kan söka ut resultatet från utvärderingarna. Kika på utvärderingen för [kandidatutbildningar i Programvaruteknik vid BTH](http://kvalitet.uk-ambetet.se/resultatsok.4.25ae7641136bb9ef9e38000719.html?struts.portlet.action=/kvalitet/result&sv.url=12.6da1ffd913828526dc880000).

Det är främst fyra examensmål som utvärderas.

| Utvärderade examensmål | Omdöme |
|------------------------|:------------------------------:|
| För kandidatexamen ska studenten visa kunskap och förståelse inom huvudområdet för utbildningen, inbegripet kunskap om områdets vetenskapliga grund, kunskap om tillämpliga metoder inom området, fördjupning inom någon del av området samt orientering om aktuella forskningsfrågor | Hög |
| För kandidatexamen ska studenten visa förmåga att söka, samla, värdera och kritiskt tolka relevant information i en problemställning samt att kritiskt diskutera företeelser, frågeställningar och situationer | Hög |
| För kandidatexamen ska studenten visa förmåga att muntligt och skriftligt redogöra för och diskutera information, problem och lösningar i dialog med olika grupper | Mycket hög |
| För kandidatexamen ska studenten visa förmåga att inom huvudområdet för utbildningen göra bedömningar med hänsyn till relevanta vetenskapliga, samhälleliga och etiska aspekter | Hög |
  
Omdömet blev "Mycket Hög" på målet:

> *För kandidatexamen ska studenten visa förmåga att muntligt och skriftligt redogöra för och diskutera information, problem och lösningar i dialog med olika grupper.*

Det är troligen ett resultat av hur projektkurserna bedrivs. Eller som UKÄ kommenterar i bedömningen.

> *Vid intervjuerna framkom att detta övas på ett bredare och mer ingående sätt vilket indikerar att måluppfyllelsen är mycket hög.*


Ett bra betyg allt som allt.

Utvärderingssystemet bygger påsjälvutvärdering, intervjuver och kandidatarbetena som läses. Det betyder att just kandidatarbetet har fått ett högt fokus i utvärderingarna, på gott och ont. Men, när det är ett bra omdöme så visar det att vi är på rätt väg. Därifrån kan man bara försöka att göra bättre.