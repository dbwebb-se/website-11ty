---
author: mos
category: kursnyheter
published: "2013-05-31 15:21:19"
updated: "2013-05-31 15:22:45"
created: "2013-05-31 15:21:19"
...
Nätverk att ansluta sig till när du är färdig som student
==================================

De nätverk som du lyckas bygga upp under din studietid är nätverk som du ofta har nytta av under hela din professionella karriär. Beroende på ditt yrke så har du mer eller mindre nytta av nätverken. Kanske behöver du hjälp med en teknisk lösning, du behöver hyra in en duktig konsult, du vill rekrytera duktigt folk eller så vill du bara prata lite trevliga studentminnen. Här på dbwebb finns en möjlighet till livslångt lärande inom webbutveckling och webbprogrammering. Livslångt lärande blir allt viktigare när den tekniska utvecklingen går snabbare och snabbare.

<!--more-->

Så det sista du bör göra innan du lämnar studietiden bakom dig, det är att gå med i de nätverk som finns tillgängliga. Så att vi inte tappar kontakten, vem vet vad du vill göra om fem år, då kan dina kontaktnät vara oerhört viktiga.


Håll koll på vad som händer på dbwebb {#dbwebb}
-----------------------------------------------

Vi finns ju här och bloggar, skriver tips och artiklar och svarar på frågor i forumet. Ditt konto på dbwebb behåller du så länge du vill. Det finns framförallt tre kanaler på sociala nätverk som vi använder för att berätta när saker händer på dbwebb. Gå med i dem så har du alltid möjlighet att följa vad som händer.

[<img src='/img/glyphicons/png/glyphicons_390_facebook.png' alt='facebook ikon'/> Facebooksida för dbwebb](http://www.facebook.com/dbwebb.se).

[<img src='/img/glyphicons/png/glyphicons_362_google+_alt.png' alt='Google+ ikon'/> Google+ för dbwebb](https://plus.google.com/115820653968802005170).

[<img src='/img/glyphicons/png/glyphicons_392_twitter.png' alt='Twitter ikon'/> Twitter för dbwebb](https://twitter.com/dbwebb_se).

Vi har en egen del i forumet som handlar om [alumni, nätverk och att hyra tjänster](forum/viewforum.php?f=15). Låt oss höra av dig hur det går för dig!

 

Professionella nätverk på LinkedIn {#linkedin}
-----------------------------------------------

Vi har skapat ett par grupper på LinkedIn som hjälper dig att hålla kvar kontakten med dina studiekompisar. Följande grupper kan vara aktuella för dig som dbwebbare.

[<img src='/img/glyphicons/png/glyphicons_377_linked_in.png' alt='LinkedIn ikon'/> LinkedIn-grupp “Webbprogrammering och Databaser (dbwebb.se)”](http://www.linkedin.com/groups/Webbprogrammering-och-Databaser-dbwebbse-3781398).

Denna grupp är för dig som gått **en eller fler av kurserna på dbwebb**, eller är **en aktiv dbwebbare** på dbwebb.se, allt eftersom gruppen fylls på så får du en grupp av duktiga webbutvecklare och webbprogrammerare som även kan en hel del webbdesign. Det är en grupp för alla oss som är, och har varit, aktiva dbwebbare.

[<img src='/img/glyphicons/png/glyphicons_377_linked_in.png' alt='LinkedIn ikon'/> LinkedIn-grupp “Webbprogrammering (WIP) @ BTH”](http://www.linkedin.com/groups/Webbprogrammering-WIP-BTH-5046455).

Denna grupp är för dig som går eller gått ut **kandidatprogrammet Webbprogrammering** eller programmet "Webb, Internet och Programvaruteknik" som det kallades för årgångarna -09 och -10. Båda programmen är också kända under förkortningen **WIP**. Detta är en grupp för webbprogrammerare som kan sin programmering.

[<img src='/img/glyphicons/png/glyphicons_377_linked_in.png' alt='LinkedIn ikon'/> LinkedIn-grupp Programvarutekniker@BTH”](http://www.linkedin.com/groups/Programvaruteknik-Blekinge-Tekniska-H%C3%B6gskola-100958/about).

Denna grupp är för de som har en, eller är på väg att ta en **examen i Programvaruteknik från BTH**. Ursprunget till gruppen är de som gick den klassiska utbildningen i "Programvaruteknik", numer kallas den "Software Engineering". Studenter från Webbprogrammering får en examen i Programvaruteknik och har en given plats i denna gruppen. Det finns även civilingenjörsutbildningar som ger en examen i Programvaruteknik. Dessa äkta programvarutekniker hittar du i denna gruppen som går tillbaka till första gången som programmet gavs vid BTH, året 1990. Det finns alltså mer än två sekel av duktiga och erfarna programvarutekniker i denna gruppen.



BTH alumni nätverk {#alumni}
-----------------------------------------------

Har du varit student vid BTH så är du också en alumni vid BTH. Gå med i nätverket för BTH alumni. Läs mer om [BTH's alumni nätverk](http://www.bth.se/for/alumni.nsf/).

