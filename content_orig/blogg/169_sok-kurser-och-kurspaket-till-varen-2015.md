---
author: mos
category: utbildning
published: "2014-09-17 09:59:01"
updated: "2014-09-17 10:00:51"
created: "2014-09-17 09:59:01"
...
Sök kurser och kurspaket till våren 2015
==================================

Du kan nu söka till distans-kurser och kurspaket som startar vårterminen 2015. Här kan du se en snabb översikt av de (dbwebb-) kurser som BTH erbjuder till våren. 

För största möjlighet att bli antagen - sök innan antagningen stänger den 15 oktober och komplettera dina meriter med ett högskoleprov. 

<!--more-->

[FIGURE src=/image/vimmel/bth-nya-byggnaden.jpg?w=w2&a=25,0,35,0 caption="Studera webbprogrammering på distans vid BTH."]

Till hösten 2015 fick vi över 4000 ansökningar till dessa kurser -- vi antog 1150 -- du är i gott sällskap.




Kurspaket: Webbutveckling och programmering 30hp (NYTT för 2015) {#kp1}
-------------------------------------------------

Fyra olika kurser som ger dig en introduktion i programmering (Python), operativsystem (Linux) och webbutveckling (JavaScript, HTML, CSS) för traditionella skrivbordsdatorer, mobila enheter och läsplattor.

Paketet har en balanserad svårighetsnivå på kurserna, stigande men inte utmanande. Kurserna passar dig som är ny student på högskolan likaväl som dig som är etablerad högskolestudent, bara ni vill lära er mer om programmering med fokus på webbmiljö.

Du kan läsa mer om det två första kurserna som är [python](python) och [javascript1](javascript1). De två sista kurserna kallas *linux* och *webbapp* och de utvecklas under nu och går första gången i kurspaketet under hösten 2015.

Kurspaketet erbjuds i två studietakter: 25% och 50%.

[Sök kurspaketet "Webbutveckling och programmering" via antagning.se](https://www.antagning.se/se/search?period=VT_2015&publishers=bth&freeText=Webbutveckling+och+programmering).



Kurspaket: Databaser, HTML, CSS, JavaScript och PHP 30hp {#kp2}
-------------------------------------------------

Det klassiska kurspaketet med kurserna [htmlphp](htmlphp), [oophp](oophp), [phpmvc](phpmvc) och [javascript](javascript).

Ett paket för den som är allvarlig i sin strävan att bli duktig i Webbprogrammering med PHP.

En varningsflagga hissas för den stigande svårighetsgraderna som kurserna (2,) 3 och 4 har. Överväg att komplettera studier på kurspaketet med andra studier i allmän programmeringskunskap. Det gäller framförallt om detta är din första kontakt med högskolestudier, programmering och eller webbutveckling i allmänhet.

Kurspaketet erbjuds i tre studietakter: 25%, 50% och 100%. Från och med hösten 2015 kommer studietakten på 100% att tas bort, detta är alltså sista gången man kan söka kurspaketet på 100%.

Läs vad [Gabriel](blogg/gabriel-fick-jobb-som-php-backend-programmerare) och [DanielJ](blogg/danielj-visade-framfotterna-i-chatten-och-fick-jobb) säger om kurspaketet och [studera kommentarer från tidigare kursutvärderingar](t/594).

[Sök kurspaketet "Databaser, HTML, CSS, JavaScript och PHP" via antagning.se](https://www.antagning.se/se/search?period=VT_2015&freeText=Databaser%2C+HTML%2C+CSS%2C+JavaScript+och+PHP).



Söka båda kurspaketen? {#bada}
-------------------------------------------------

Ja, det går bra att läsa båda kurspaketen samtidigt eller efter varandra. Kurserna är tänkta att alla ingå i den distansutbildningen som BTH överväger att starta HT16. Det är en tvåårig distansutbildning i "Webbprogrammering, webbutveckling och programmering" (arbetsnamn) som är tänkt att leda till en högskoleexamen i Programvaruteknik alternativt Datavetenskap. 

Läs mer i forumet om arbetet med det [tänkta distansprogrammet i webbutveckling](t/905).



Sök enskilda kurser {#ensk}
-------------------------------------------------

Samtliga kurser erbjuds på kvartsfart (25%) över hela terminen.

Kurser i kurspaketet "Webbutveckling och programmering".

| Kurs                                        | Smeknamn & info           | Sök via antagning.se      | 
| --------------------------------------------|---------------------------|---------------------------|
| Programmering och Problemlösning med Python | [python](python) | [Anmäl dig](https://www.antagning.se/se/search?period=VT_2015&publishers=bth&freeText=Programmering+och+Probleml%C3%B6sning+med+Python) | 
| Programmering med JavaScript, HTML och CSS  | [javascript1](javascript1) | [Anmäl dig](https://www.antagning.se/se/search?period=VT_2015&publishers=bth&freeText=Programmering+med+JavaScript%2C+HTML+och+CSS) | 

Kurser i kurspaketet "Databaser, HTML, CSS, JavaScript och PHP".

| Kurs                                        | Smeknamn & info           | Sök via antagning.se      | 
| --------------------------------------------|---------------------------|---------------------------|
| Databaser, HTML, CSS och skriptbaserad PHP-programmering | [htmlphp](htmlphp) | [Anmäl dig](https://www.antagning.se/se/search?period=VT_2015&publishers=bth&freeText=Databaser%2C+HTML%2C+CSS+och+skriptbaserad+PHP-programmering) | 
| Databaser och objektorienterad programmering i PHP | [oophp](oophp) | [Anmäl dig](https://www.antagning.se/se/search?period=VT_2015&publishers=bth&freeText=Databaser+och+objektorienterad+programmering+i+PHP) | 
| Databasdrivna webbapplikationer med PHP och MVC-ramverk  | [phpmvc](phpmvc) | [Anmäl dig](https://www.antagning.se/se/search?period=VT_2015&publishers=bth&freeText=Databasdrivna+webbapplikationer+med+PHP+och+MVC-ramverk) | 
| JavaScript, jQuery och AJAX med HTML5 och PHP  | [javascript](javascript) | [Anmäl dig](https://www.antagning.se/se/search?period=VT_2015&publishers=bth&freeText=JavaScript%2C+jQuery+och+AJAX+med+HTML5+och+PHP) | 

Kurserna bygger delvis på varandra men de kan läsas fristående från varandra. Om man läser dem fristående så är det bra om man har en god allmänkunskap i programmering och webbprogrammering.



Statistik över antagningarna {#stat}
-------------------------------------------------

Du kan se historisk statistik över hur många som blir antagna till kurserna och vilka meriter de har. Kikar man där så kan man dra slutsatsen att det är mindre konkurrens om man är i urvalsgruppen för de som gjort högskoleprovet.

[Statistik över antagningar till utbildningar i högskolan](http://statistik.uhr.se/).
