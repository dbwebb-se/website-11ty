---
author: mos
category: webbprogrammering
published: "2014-01-08 16:08:00"
updated: "2014-01-08 16:13:27"
created: "2014-01-08 16:08:00"
...
Vilka blir de mest populära PHP-ramverken inför 2014?
==================================

Jag är mitt i arbetet med att utveckla en uppdaterad version av kursen phpmvc, kursen där vi lär oss förstå de centrala komponenterna i ett PHP-baserat MVC-ramverk. I detta läget suger jag in allt jag hittar om PHP-ramverk och hos Sitepoint hittade jag en artikel om vilket PHP-ramverk som skulle gälla för 2014.

Utvecklingen av PHP går framåt och ramverken behöver hänga med, annars blir de snabbt gamla och koden måste städas upp. Det finns alltid utrymme för nya, unga och hungriga ramverksutvecklare. 

<!--more-->

Artikeln "[Best PHP Frameworks for 2014](http://www.sitepoint.com/best-php-frameworks-2014/)" ger en översikt av några av de vanligaste ramverken som används idag. Författaren kommer fram till att följande ramverk har en toppnotering.

* Laravel
* [Phalcon](http://phalconphp.com/en/)
* Symfony2

Undersökningen som gav resultatet var kanske inte så vetenskapligt gjord, så vi tar den med en nypa salt. Men det är ändå spännande att se vilka ramverk som toppar liknande undersökningar. Bästa platsen att lära sig om ramverk är ju, trots allt (nåja), att kritiskt läsa manualer hos befintliga ramverk. 

För min egen del så tänker jag ägna första delen av året att dyka ned i manualerna för följande PHP ramverk.

* [Laravel](http://laravel.com/)
* [Symphony](http://www.getsymphony.com/)
* [FuelPHP](http://fuelphp.com/) (en spinoff från [CodeIgniter](http://ellislab.com/codeigniter))
* [Yii](http://www.yiiframework.com/)
* [CakePHP](http://cakephp.org/)

Det får bli min inspiration inför uppdateringen av [phpmvc-kursen](phpmvc). Jag tror minsann att [Anax](kunskap/anax-en-hallbar-struktur-for-dina-webbapplikationer) skall få växa och bli till ett Anax-MCV. Men vi får se var det landar.

Nu har vi något att göra i år också, det var bra det.

[Hojta till i forumet](t/1866) om du har ett annat ramverk som borde vara med på listan.
