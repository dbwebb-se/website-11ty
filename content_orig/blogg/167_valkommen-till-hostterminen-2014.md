---
author: mos
category: kursnyheter
published: "2014-09-01"
updated: "2014-09-01 15:08:41"
created: "2014-09-01 15:08:41"
...
Välkommen till höstterminen 2014
==================================

Välkommen till höstterminen 2014 och dina studier vid BTH (och dbwebb). Inför hösten har vi ett par nyheter och ett par saker som förändrats från tidigare terminer. Låt mig berätta om dem, samtidigt som jag hälsar er alla välkomna.

<!--more-->

[ASCIINEMA src=11831]

[FIGURE src=/image/vimmel/bth-nya-byggnaden.jpg?w=w2 caption="Läget är någorlunda lugnt på BTH som förbereder sig för helgens campusfestival som inleder höstterminen."]

[FIGURE src=/image/vimmel/arbetsbord-ht14.jpg&w=w2 caption="Rensa ditt arbetsbord, hösten är här!"]


Vad studeras här på dbwebb-kurserna? {#vem}
-----------------------------------------------

Nyckelorden för det som vi studerar här är HTML, CSS, JavaScript, Python, PHP och databaser med SQL i en Unix-baserad miljö. Har du kommit hit är chansen stor att du vill lära dig om webbprogrammerare eller webbutveckling.

Denna webbplats är sammanhållande för [de kurser](kurser) som jag ger inom detta område. Allt kursmaterial finns tillgängligt via denna webbplats där forum och chatt är hjärtat i kurserna.

Kurserna erbjuds som fristående distans, men de är också paketerade som kurspaket på distans och de går på det treåriga campusprogrammet Webbprogrammering i Karlskrona.

Under hösten kommer vi att vara rätt många här, jag är säker på att det kommer gå bra och jag hoppas att du uppskattar din vistelse här -- kanske så mycket så att du hänger kvar även efter dina studier?

[FIGURE src=/image/vimmel/bth-promenera-vid-havet.jpg&w=w2 caption="När det blir för mycket läsande så ta en promenad, här i BTHs omgivningar!"]

[FIGURE src=/image/vimmel/bth-kvallsdopp.jpg&w=w2 caption="Ett kvällsdopp så här innan hösten attackerar oss?"]



Två nya kursern inför hösten {#tva}
-----------------------------------------------

Vi har två nya kurser inför hösten, det är [python](python) och [javascript1](javascript1) som är nya. De har utvecklats samtidigt och har en gemensam *infrastruktur* i form av hur laborationer och övningar distribueras. Det är en infrastruktur som ställer krav på att en [terminal](kunskap/kom-i-gang-med-terminalen-som-verktyg-for-webbutvecklaren) används och programmet [`bin/dbwebb` hanterar kursrepot](kunskap/kurskatalogen-ett-kursrepo-pa-github).

Terminalen är ett underbart hjälpmedel. Så här ser det ut när vi kommer igång med en övning i kursen python.

<script type="text/javascript" src="https://asciinema.org/a/11633.js" id="asciicast-11633" async></script>

Kanske kan det kännas ovant i början men jag är lite glad för att detta kommer att lära ut terminal som verktyg, tillsammans med lite Unix, även i de första introduktionskurserna. Det blir bra för de som fortsätter med de andra kurserna.

Vid utvecklingen av de nya kurserna har jag fått ypperlig hjälp av Jane Strandberg och Kenneth Lewenhagen. Jag hade inte klarat det utan dem.

Varje gång en kurs uppdateras försöker vi förbättra hanteringen av dem. Allt för att bli bättre på hur vi ger kurserna. Därför är [kursutvärderingar och den feedback](t/594) du ger oss alltid viktig.

[FIGURE src=/image/vimmel/mikael-jane-kenneth.jpg?w=w2&aro caption="Mikael, Jane och Kenneth har jobbat med utvecklingen av de nya kurserna."]

Blir det inte bra första gången så är det bara att *gör om - gör rätt*. Det gäller dig, när du gör dina uppgifter -- och det gäller oss, när vi skapar kurser och kursmaterial.



Mer video och visuella hjälpmedel {#video}
-----------------------------------------------

Vi försöker öka inslagen av visuella läromedel i kurserna, allt eftersom. Dels har vi en ny [Youtube-kanal för dbwebb](https://www.youtube.com/channel/UCxX3bcidovf5MDLeXMcbDyg). Där lägger vi numer de filmer som är delar av kursmaterialet. Tidigare inspelade filmer finns kvar på [min egen kanal](https://www.youtube.com/user/MikaelTHRoos).

Det är inte alltid så lätt att spela in videofilmer...

[YOUTUBE src=pRh-21VLreI width=630 caption="Mikael försöker komma underfund med sin nya inspelningsmiljö i Debian."]

Som ett komplement till video har vi också använt en del inspelningar på terminalnivå. Det är ascii-animeringar av kommandon som händer vid terminalen. De är enkla att spela in och kan komplettera de texter och instruktioner som finns.

<script type="text/javascript" src="https://asciinema.org/a/11737.js" id="asciicast-11737" async></script>

Här kan du sen de [inspelningar som jag gjort med Asciinema](https://asciinema.org/~mikael-roos).



Hett efterfågade deadlines {#dl}
-----------------------------------------------

Till hösten har jag förändrat den [rekommenderade studieplanen för kurser och kurspaket](kurser/lektionsplan-och-rekommenderad-studieplan). Det är nu uppstyrd när rättningar sker. Det betyder att det finns deadlines för inlämningar om du vill ha din inlämning rättad. Titta i studieplanen för den studietakt du går. Gå in på ITs så ser du rätt variant i vänstermenyn.

När du tittar i studieplanen så var uppmärksam på det gröna som är den plan du bör följa.

[YOUTUBE src=DWBzjBXCVyM width=630 caption="Mikael visar hur man kan tolka den rekommenderade studieplanen."]

Se till att du skaffar dig en egen plan för dina studier. Om du börjar halka efter kan det vara svårt att ta igen. Så se till att du försöker följa din plan.



Olika kurstillfällen på ITs har olika deadlines {#kt}
-----------------------------------------------

Beroende på vilken studietakt du har så har du speciella deadlines. Du ser din studieplan på ITs i vänstermenyn. Det är därför viktigt att du ligger i rätt kurstillfälle på ITs. Normalt sköts det automatiskt. Men om du av någon anledning byter studietakt eller på annat sätt hamnar fel -- så måste du försäkra dig om att du är på [rätt kurstillfälle på ITs](t/2585).

Du kan enkelt kolla om du är rätt. Titta på namnet på kurstillfället på ITs och dess ändelse.

* -fri25 (fristående distans 25% kurstakt inklusive alla som är omregistrerade)
* -kp25 (kurspaket 25% studietakt)
* -kp50 (kurspaket 50% studietakt)
* -kp100 (kurspaket 100% studietakt)
* -campus (kurstillfället går på campus)



Väl mött! {#mott}
-----------------------------------------------

Återigen välkommen och väl mött i forum och chatt och vi hoppas att du uppskattar vårt kursmaterial och dess omgivning!

[FIGURE src=/image/vimmel/bth-bakvagen.jpg&w=w2 caption="Här är bakdörren in till campus-området på BTH, en fin promenadsträcka."]

Har du frågor och funderingar? Börja med att titta i vänstermenyn på ITs. Där finns det du behöver veta för att komma igång med kurser och kurspaket. 

Vill du sen veta mer så finns det både [snabblänkar och allmän information om kurserna](kurser).

I [forumet finns det en allmän FAQ](t/1113) och varje kursforum har en egen FAQ. Kika runt och orientera dig och fråga sen i forum eller chatt om du undrar något.
