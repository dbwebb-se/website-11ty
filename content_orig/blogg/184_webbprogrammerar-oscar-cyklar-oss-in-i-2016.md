---
author: mos
category: utbildning
published: "2015-09-25 15:22:14"
updated: "2015-09-25 15:22:43"
created: "2015-09-25 15:22:14"
...
Webbprogrammerar-oscar cyklar oss in  i 2016
==================================

[FIGURE src=/image/snapht15/webbprogrammerar-cykel-oscar-4.jpg?w=c5&a=30,35,38,20  class="right"]

Jag sitter och korrekturläser BTHs katalog inför 2016 och det ryktas att en webbprogrammerare, Webbprogrammerar-oscar, kommer att pryda katalogen. Vi får se hur det blir med det, men du kanske vill tjuvkika på bilderna iallafall?

Självklart så måste en Webbprogrammerare pryda katalogen. Så låt oss hoppas på att det nu blir Oscar som blir nästkommande fotomodell som håller webbprogrammerar-fanan högt.

<!--more-->



Webbprogrammerar-oscar cyklar på {#bild}
-------------------------------------------------

Här är några bilder som är kandidater att synas i nästa BTH katalog inför utbildningsprogrammen som startar hösten 2016.

[FIGURE src=/image/snapht15/webbprogrammerar-cykel-oscar-1.jpg caption="Webbprogrammerar-oscar cyklar på framhjulet."]

[FIGURE src=/image/snapht15/webbprogrammerar-cykel-oscar-2.jpg caption="Webbprogrammerar-oscar hoppar på trappen."]

[FIGURE src=/image/snapht15/webbprogrammerar-cykel-oscar-3.jpg caption="Webbprogrammerar-oscar cyklar på framhjulet i trappan, en gång till."]

[FIGURE src=/image/snapht15/webbprogrammerar-cykel-oscar-4.jpg caption="Webbprogrammerar-oscar hoppar över trappen, igen."]

Och ni tänker som jag, "hur svårt kan det vara?", eller kanske inte. 

Nåja, jag får ägna mig åt programmet Webbprogrammering istället. Så låt oss ta en kik på det också, vad händer inför 2016?



Webbprogrammering både på distans och campus {#dist}
-------------------------------------------------

Till hösten 2016 så erbjuder BTH högskoleutbilning i programmet Webbprogrammering både på campus och distans. Campusprogrammet är som tidigare treårigt och leder till en kandidatexamen medan det nya distansprogrammet är tvåårigt och leder till en högskoleexamen. 

Båda examen är i Programvaruteknik med specialisering i Webbprogrammering.

Den som går det tvååriga distansprogrammet kan fortsätta sin utbildning med ett tredje år på campus för att erhålla kandidatexamen.

För tillträde till utbildningen krävs något av:

* Områdesbehörighet A7: Matematik 2a alt 2b alt 2c (Fysik 1b1 alt 1a krävs ej)
* Områdesbehörighet 7: Matematik B (Fysik A krävs ej)



###Kurspaket som vanligt {#kurspaket}

De två kurspaketen, med smeknamnen [webutv](webutv) och [webprog](webprog), fortsätter som vanligt, med antagning höst och vår med studietakt 50%. Kurspaketen finns också presenterade i den kommande katalogen.

Nästa antagning till kurspaketen är vårterminen 2016, [kika i forumet](t/4529) så hittar du länkar till antagningsstatsitik och hur du söker kurspaketen på studera.nu.



Vad säger näringslivet om Webbprogrammering vid BTH? {#kommentarer}
-------------------------------------------------

För att avsluta så delar jag med mig av ett par kommentarer från företag som jobbar i branschen och som anställer webbutvecklare/webbprogrammerare. Svaren är från en enkät gjord april 2015.

> *Vi har under de senaste två åren försökt hitta personer med en bakgrund som motsvarar vårat kunskapskrav. Redan idag ser vi en stor brist på webbprogrammerare och inom de närmsta åren kommer denna brist bli ytterst problematisk för många företag.*


> *Marknaden SKRIKER efter php-programmerare. Vi letar ständigt och hittar aldrig tillräckligt med folk. Så det finns helt klart en framtid i det här yrket.*


> *Webbprogrammerare har definitivt en stor framtid i arbetslivet. Det är ett yrke som det, enligt min uppfattning, i dagsläget finns väldigt mycket jobb inom. Jag tog examen från den här utbildningen 2014 och valde då tre jobb som jag sökte. Alla tre arbetsgivare var intresserade och jag fick gå på intervju på alla tre.*


> *Webbprogrammerare har absolut en stor betydande roll i arbetsmarknaden och det skapas kontinuerligt nya möjligheter. Mer och mer traditionella datorprogram flyttar sina tjänster online samtidigt som nyföretagandet och satsningar på nya webbideer ökar.*

Vill du se vilka löner en webbprogrammerare kan förvänta sig så läser du "[Vad tjänar en Webbprogrammerare?](blogg/vad-tjanar-en-webbprogrammerare)".



Frågor? {#avslut}
-------------------------------------------------

Har du frågor om utbildningsprogrammet Webbprogrammering, campus som distan, så kan du kontakta programansvarig Mikael Roos på mos@bth.se, eller fråga i [chatten](irc) där du också hittar en blandning av nuvarande och utexaminerade studenter.
