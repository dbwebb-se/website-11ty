---
author: mos
category: utbildning
published: "2014-03-19 17:39:18"
created: "2014-03-19 17:39:18"
...
Projektkurser anno 2014 i full gång
==================================

Vårterminen är tid för grupprojekten. De som går i tvåan har små grupprojekt och de som går i trean har sina stora gruppprojekt. Jag tar med mig kameran och smyger iväg till några av projektlokalerna och ser vad de håller på med, det brukar alltid vara lite spännande att se hur det går för dem.

<!--more-->


[FIGURE src=/image/vimmel/proj14-scoreboard.jpg?w=w2&a=5,0,25,0&cf caption="Utan en tavla kan man inte bedriva ett projekt och ha koll på vem som skall betala nästa fika."]

I början var tanken med projektkurserna enkel. Skaffa en extern kund som behöver ett system och sätt ihop studentgrupp som löser det. 

Som student kan man känna att man nästan blir kastad till vargarna... så var det när jag gick dem, i början av -90-talet. Eller, så är det i alla fall som jag *minns min skolgång*. Projektkurserna *minns* man.

Nu är förstås projektkurserna finslipade, det är ju ändå snart 25-ish år sedan vi höll de första projektkurserna här. Nu finns allt runtomkring som speglar ett vanligt projekt som det bedrivs på en vanlig arbetsplats. Det är helt enkelt ett lysande tillfälle att se om vingarna bär, i en något skyddad verkstad, med fokus på att lära sig hur det fungerar.

I de små grupprojekten är de 4-6 deltagare och jobbar på halvtid under hela vårterminen. I de stora projekten är de 8-12 deltagare och jobbar fulltid under hela våren.

Nåväl, jag tittar in och ser hur de har det i projektgrupperna.



Plugins till mobilapplikationsramverk {#malvacom}
--------------------------------------------

[FIGURE src=/image/vimmel/proj14-mappbridge.jpg?w=w2&sharpen caption="Kennet, Leo och Robin har koll på veckans ord som är *Ambivalent*."]

Bobba, Kenneth, Sebastian och Robin bygger plugins till mobilapplikationsramverken PhoneGap och Appcelerator. Kunden är företaget Malvacom som utvecklat en egen produkt mAppBridge för att underlätta kommunikation i mobila system.



App för att underlätta HR-arbete {#csc}
--------------------------------------------

[FIGURE src=/image/vimmel/proj14-robins.jpg&w=w2&sharpen&a=10,0,10,0 caption="Fredag eftermiddag, Robin S och Henrik visar vad som är klart."]

Robin S, Anders x 2, Henrik och Helen är den blandning av studenter från olika program som utgör projektet som gör en app till företaget CSC. Appen ska underlätta för deras anställda att göra HR-relaterade saker direkt ifrån telefonen (HR=Human Resources). Målet är att appen skall effektivisiera företagets HR-avdelning. 

Saker som ingår är, söka igenom deras anställda (vilket är över 80 000 i 70 länder) och hitta deras kontaktinfo, skicka mail till rätt HR-avdelning, söka kurser baserad på deras location och lite annat.



De stora projekten då? {#avslutning}
--------------------------------------------

De stora projekten då? Jo, de sitter ute på företagen, ett på Ericsson och ett på Cybercom. Vi får ta och återkomma till dem en annan gång.

