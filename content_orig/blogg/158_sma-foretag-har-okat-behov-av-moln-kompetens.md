---
author: mos
category: utbildning
published: "2014-03-20 12:54:22"
updated: "2014-03-20 12:49:51"
created: "2014-03-20 12:54:22"
...
Små företag har ökat behov av moln-kompetens
==================================

Som programansvarig och kursutvecklare gäller det att ha ett öra mot rälsen och känna av framtidens tekniker. Därför brukar jag lyssna lite extra när jag får feedback från näringslivet om vad de önskar att studenterna skall kunna. Det är ju mina studenters framtida arbetsgivare, så det är viktigt.

Därför lyssnar jag lite extra, när **Jörgen Nordberg**, Research and Development Engineer, från Lunda-företaget Serstech, hör av sig och pushar för kunskaper inom molnet och molntjänster.

<!--more-->

```text
On 03/12/14 11:57 PM, Jorgen Nordberg wrote:
--------------------
Kul att se att ni är aktiva på på LinkedIN, hoppas ni lär era studenter 
hur man kopplar ihop webbtjänster mot molntjänster.... som är otroligt 
viktigt för oss som jobbar i små teknikföretag med begränsade kundsupport 
resurser.

Mvh
/Jörgen 

Sent from LinkedIn for Android
```


Ökat fokus på molnet och molntjänster {#moln}
--------------------------------------------

[FIGURE src=/image/webbisar/molnet.jpg?q=100 caption="Molnet är del av vår vardag.<br>Illustration av [Anna Handell, Montage](http://montage.se)." class=right]

Jörgen har lyckats fånga min uppmärksamhet när jag är i ett läge där jag är extra öppen för molnet och molnets tjänster. Jag slukar bland annat en bok om API:er för RESTFUL webbtjänster och jag försöker hitta vägar att utbilda mina studenter i drift av virtuella servrar och tjänster.

Man kan säga att Jörgen nådde mig på en bra dag och våra intressen sammanföll.

Jag blir naturligtvis nyfiken på vad Jörgen menar när han pratar om webbtjänster och molntjänster, så jag frågar och ser om jag kan få lite matnyttig information från honom.

-- Hej Jörgen, Trevligt att höra av dig, hoppas du har det bra. Har du några konkreta exempel på vad du vill att de skall kunna? 

```text
Jorgen Nordberg wrote:

Jag ska se om jag får dela med mig av vårat molnupplägg :)....men generellt 
kan man säga Microsoft har verkligen skärpt till sig inom detta området och 
storsatsar för möta hotet från Google och andra. Alla våra devicer 
oberoende av storlek ska kunna ansluta sig på något sätt till molnet för 
konfigurering/hämtning av data eller uppdatering av SW.

Vet inte om denna vaga beskrivning var till någon hjälp :)?
```


[FIGURE src=/image/person/jorgen-nordberg.jpg?a=10,10,10,10 caption="Jörgen Nordberg, Research and Development Engineer, från Lunda-företaget Serstech." class=right]

Hmmm, Jörgen talar delvis i gåtor, men jag ger mig inte utan frågar vidare.

-- Jag var inne på er [webbplats](http://www.serstech.com/) och tittade vilken typ av "device" som ni jobbar med och jag får en bild av hur det funkar hos er.

-- Jag gissar att ni bygger egna tjänster i molnet som devicerna skall nå och det är den typen av allmänkunskap som du tycker är viktig? Kanske tillsammans med att bygga egna sådana tjänster i molnet?

-- Mer och mer handlar om moln och webbtjänster, kan man säga att er infrastruktur till viss del bygger på det?

```text
Jorgen Nordberg wrote:

Du har helt rätt i dina antagande.

Men du har glömt bort en dimension, tänk om man använder en plattform 
liknade Rasberry Pi..,du får man i princip en plattform till en smart 
sensor man behöver bara lägga till lite hårdvara och ett modem. 
Eftersom Rasberry Pi stödjer de flesta i interface inklusive 
webinterface så kan du tänka dig själv vad man kan göra med en 
fungerande molntjänst.

Mvh
Jörgen

Sent from LinkedIn for Android
```



Avslutningsvis {#avslutning}
--------------------------------------------

Jodå, jag får en bild av hur Jörgen ser på molnet, molntjänster och webbtjänster och vilka kunskaper han önskar. Jörgens behov kompletterar den bilden jag själv har av vad detta bör innebära när vi utbildar studenterna. Detta tar jag med mig hem när jag vidareutvecklar programmet och dess kurser. 

Molnet, molntjänster, webbtjänster och Rasberry Pie, spännande och trevliga saker som är högst relevanta för mina BTH Webbprogrammerare. Det är sånt jag vill att de skall vara förberedda på, bland annat.

Du kan läsa om Jörgen på hans [Linkedin-profil](http://www.linkedin.com/pub/jorgen-nordberg/2/517/b8a
) och om [Serstech, företaget han jobbar på](http://www.serstech.com/).

