---
author: mos
category: om-dbwebb-se
published: "2012-08-08 09:19:59"
updated: "2012-08-08 12:46:58"
created: "2012-08-08 09:19:59"
...
dbwebb.se sjösätts för första gången (?)
==================================

Första gången är att ta i, men jag jobbar hårt på att släppa en första variant av dbwebb.se där forumet är integrerat med övriga delar av webbplatsen. Det är iallafall första gången som dbwebb.se blir en riktig webbplats och inte bara en landningssida som skyddar allt som ligger på webbplatsen.

[FIGURE src=/img/blog/landningssida_till_dbwebb.se.jpg caption="Den "gamla" landningssidan är snart ett minne blott."]

Det är alltså forumet (phpbb) som skall integreras med Lydia som sköter resten av webbplatsen. Tanken är att binda ihop allt material som finns på dbwebb.se i en gemensam webbplats. Detta arbete har fått påskyndas nu när jag valt att gå bort från Google docs för att hantera alla dokumenten. Förenklat så innebär det att forumet och Lydia får en gemensam "look & feel" samt att allt kursmaterial flyttas över till webbplatsen. 

Jag hade planer på att använda Wordpress som bloggverktyg och integrera i webbplatsen men valde tillslut att låta Lydia sköta bloggandet. Det var mest arbetet med att integrera tre olika webbplatser i en som fick mig att välja en enklare blogg-plattform. 

Det är mycket som skall ske och som vanligt får det ta den tiden det tar. Målet är att få webbplatsen i funktionellt bruk till kurserna startar nu i september och då får det se ut som det gör.

För er som är nya så är Lydia ett resultat från phpmvc-kursen som jag valt att jobba vidare med och nu blir det alltså plattformen för dbwebb.se. Lite kul måste man ju ha, dessutom får man hålla kunskaperna uppdaterade hela tiden när man tvingar sig att pilla själv, bra för kurserna, om inte annat.