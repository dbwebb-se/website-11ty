---
author: mos
category: kursnyheter
published: "2016-01-15 12:55:40"
updated: "2016-01-15 12:55:43"
created: "2016-01-15 12:55:40"
...
Välkommen till vårterminen 2016
==================================

[FIGURE src=/image/snapvt16/kabbe-vilar.jpg?w=c5&a=55,40,25,40 class="right"]

Välkommen till vårterminen 2016. Då var det dax för en ny terminsstart. Till våren är det de två kurspaketen som startar med nya studenter.

Höstens kurspaket går in på den avslutande delen och vi har ett par kurspaketare som är inne på upploppet av sina 25%-studier.

Jag gissar att vi har en hög omregistrerade och på campus har vi egentligen bara en kurs i phpmvc som går i lp4.

<!--more-->

Detta, och att vi förbereder oss inför hösten 2016 med ett helt nytt upplägg av campusprogrammet tillsammans med ett nytt distansprogram, blir lärarteamets huvudsakliga sysselsättning i vår.

[FIGURE src=/image/snapvt16/kabbe-vilar.jpg?w=w2&a=0,0,0,0 caption="Kaiba! Dags att vakna upp efter vinterlovet."]

Ja, Kaiba är döpt efter elakingen Seto Kaiba i Yu-Gi-Oh!. Så är det.



Välkommen till BTH {#val}
-------------------------------------------------

[FIGURE src=/image/snapvt16/bth-kvall.jpg?w=w2&a=15,0,25,0 caption="BTH i kvällsljus."]

Välkommen till BTH, oavsett om du är ny eller återvändande student. För tillfället ligger isen på fjärden utanför mitt fönster. Men någon snö är inte att tala om. Det är dock lite kyligare än bilden ovan som är från en sen höstkväll och visar receptionen till BTH, eller badtunnan som jag kallar den.

Totalt har vi ett femtontal kurstillfällen av dbwebb-kurser under våren och tillsammans är vi ett par hundra studenter som rör oss här på dbwebb.se. Det är trevligt att ha er här och vi ska säkert hitta nåt spännande att lära oss under våren.

Välkomna är ni alla!



Kom igång och jobba! {#igang}
-------------------------------------------------

Är du ny och bara vill komma igång med studierna? 

Det finns en checklista för att [komma igång med kurserna](kurser/kom-igang). Finns det speciell information om just din kurs så finns det publicerat på ITs.



Något nytt? {#nytt}
-------------------------------------------------

Det finns alltid saker som händer här. Men vad kan vara värt att nämna?



###Ny chatt med Gitter {#gitter}

Gitter är en chatt som utvecklas av gänget bakom GitHub. Vi har valt att använda den som ett komplement till [irc](irc). Fördelen med Gitter är enkla appar till även mobila enheter och att alla kan se historiken på samtalen.

Det finns en allmän huvudkanal #dbwebb och varje kurs har sin egen kanal.

Följande kanaler finns.

* [dbwebb](https://gitter.im/mosbth/dbwebb) (allmän kanal)

Kurspaket webutv:

* [python](https://gitter.im/mosbth/python)
* [javascript1](https://gitter.im/mosbth/javascript1)
* [linux](https://gitter.im/mosbth/linux)
* [webapp](https://gitter.im/mosbth/webapp)

Kurspaket webprog:

* [htmlphp](https://gitter.im/mosbth/htmlphp)
* [oophp](https://gitter.im/mosbth/oophp)
* [phpmvc](https://gitter.im/mosbth/phpmvc)
* [javascript](https://gitter.im/mosbth/javascript)

Samma länkar finns på ITs och under [dbwebb.se/irc](irc#gitter), om du glömmer bort dem.



###Mer aktivitet till chatt och forum {#chatt}

[FIGURE src=/image/person/pernilla-j.jpg?w=c5&sharpen class="right"]

Vi har valt att öka bemanningen i chatt och forum och välkomnar [Pernilla (Allinux)](blogg/pernilla-gick-ut-kurspaket-med-ett-plus-i-kanten), som du kommer se en del av i chatt och forum nu under våren.

I chatten kan du få omedelbar hjälp. I chatten hänger som vanligt både lärare, aktiva och gamla studenter som numer jobbar och tjänar pengar. Får du ingen respons chatten så lägger du samma fråga i forumet så får du svar där.

Här har du ett par tips om hur du blir duktig på att ställa frågor.

1. [Fråga och Fråga tills du får svar](t/885)
1. [Hur gör man om man kör fast ordentligt?](t/860)



###Mer aktivitet till handledning via video {#video}

I höstas påbörjade vi tester med [handledning via Google Hangouts](t/4815). Det fungerade tillräckligt bra så vi vill fortsätta testa detta under våren.

Hittills är det bara ett fåtal som använt sig av den möjligheten och vi har ännu inte ett felfritt sätt att hantera en större mängd studenter/frågor samtidigt.

Men hur svårt kan det vara?

Vi har prelimiärt sagt att vi har handledning på torsdagar och primärt gäller det kurserna htmlphp kl 9-12 och python kl 13-16. Eftersom det är de inledande kurserna så väljer vi att fokusera där.

Första möjligheten blir torsdagen den 21/1.



Vi som jobbar {#personal}
-------------------------------------------------

[FIGURE src=/image/snapvt16/bocker.jpg?w=c7 caption="Förkovra dig i webbprogrammering?" class="right"]

Vi som främst jobbar med kurserna är undertecknad Mikael/mos tillsammans med Kenneth/lew och Pernilla/Allinux. Sedan har vi ytterligare ett gäng som är inblandade i de olika kurserna med rättning och handledning.

* Jonatan Karlsson
* Henrik Ölund
* Kalle Kihlström
* Felix Khòi
* Per Lennartsson
* Emma Thorén
* Rasmus Appelkvist
* Jesper Johnsson

Sammantaget är vi ett gäng som helt enkelt gillar webbprogrammering och vi hjälper dig gärna igång med dina egna studier i ämnet.

Om du behöver komma kontakt med någon så hittar du ofta adressen via ITs. Annars kan du maila till vår gemensamma inbox dbwebb@bth.se, så får du hjälp med det mesta.



Sommaren är snart här {#sommar}
-------------------------------------------------

För campusprogrammet har vi alltid en avslutande vårgrill i slutet av maj. Har du vägarna förbi så är du välkommen. Maten brukar räcka.


[FIGURE src=/image/snapvt16/grill1.jpg?w=w2&a=25,5,20,10]

[FIGURE src=/image/snapvt16/grill2.jpg?w=w2&a=10,10,20,10]

[FIGURE src=/image/snapvt16/grill3.jpg?w=w2&a=30,10,20,10 caption="Vårgrillen närmar sig."]

Se till så att du planerar dina studier enligt de rekommenderade studieplaner du har att tillgå, sommarn är här snabbare än vi anar.



Hösten 2016 {#ht16}
-------------------------------------------------

Ansökan till höstens utbildningar i Webbprogrammering i form av kurspaket och program (distans/campus) öppnar i mitten av mars och stänger i mitten av april.

Sök i tid, använd högskoleprovet för att maximera dina chanser att bli antagen.



Avslutningsvis {#avslut}
-------------------------------------------------

Vi syns i forum och chatt.

Återigen, varmt välkomna hit och jag hoppas att ni får en trivsam termin med studier här hos oss!
