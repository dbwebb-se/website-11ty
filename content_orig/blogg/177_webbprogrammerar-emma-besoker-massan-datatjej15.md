---
author: emmtho
category: utbildning
published: "2015-05-06 00:00:00"
updated: "2015-05-06 00:00:00"
created: "2015-05-06 00:00:00"
...
Webbprogrammerar-Emma besöker mässan DataTjej15
==================================

Webbprogrammerar-Emma åker på mässan DataTjej15 i Göteborg. Läs om hennes reflektioner från äventyret som varade i fyra välfyllda dagar av seminarier, inspirationsföreläsningar, mässor, sittningar i overall, finkläder och nattklubbar.

<!--more-->



Besök på konferensen Datatjej 2015 {#mail}
---------------------------------------------------

Jag fick  ett mail en kväll från Mikael Roos som han hade skickat vidare till mig och tjejen som då gick i min klass. De tyckte vi skulle komma till Datatjej konferensen 2015. Jag blev intresserad och kollade de då vad det innebär och när det skulle vara. Jag hade inte många dagar på mig att bestämma och jag gick och funderade lite. Jag besluta mig sedan för att delta och anmälde mig. Jag blev allt mer och mer spänd vad dagarna skulle innehålla och vad som skulle hända. När dagen väl kom att vi skulle åka var jag jätte taggad och spänd på vad som skulle hända. 

[FIGURE src=/image/person/emma-thoren.jpg?w=w2 caption="Emma går programmet Webbprogrammering på campus i Karlskrona." ]



Resan dit och första dagen {#dag1}
---------------------------------------------------

Tåget gick från Malmö 12.08 med en försening till 12.20. Väl på tåget jag och Amanda pratade om vad vi såg fram emot och vad vi ville ha ut av det. Vi anlände till Göteborg 15.30 och då blev vi uppmötta av Logistik chefen och fick då vänta tills Stockholms tåget kom in och tog sedan spårvagnen till hotellet. Vi gav oss sedan ut en snabb ärende på stan för att inhandla lite saker som behövdes för vår vistelse, vi tog även en liten kvällsmat på McDonalds. Sedan blev det att snabba sig till hotellet och fixa till sig så man såg representabel ut för mingel och föreläsning på Spotifys kontor. Det var en väldigt intressant föreläsning av Oscar, där vi programmerade tillsammans i HTML och JavaScript och gjorde då en chatt. Efter en timmes kodning var vi då klara och slutprojektet blev då: http://kodalitewebb.com . 

Vi hade då en lite paus där vi tog lite dricka och snacks. Sedan fick vi lyssna på Julia Oskö som är testare på Spotify i Stockholm. Väldigt intressant om hur de jobbade och hur de går till när man testkör deras produkter. Kvällen började avrunda vid halv 11 och då begav vi oss mot hotellrummet för att sova ett par timmar.



Dag två späckad med seminarier {#dag2}
---------------------------------------------------

Denna dag var fullmatad med seminarier från SEB, Speedledger, KnowIT, SAAB, Ghost/Dice, Microsoft, OmegaPoint och CISCO. Avslutningen var en företagsmiddag och ett besök på Universeum.

[FIGURE src=/image/snapvt15/datatjej15-universeum.jpg?w=w2 caption="Vimmel av datatjejer på Universeum. [Fotograf: Max Witt, källa Facebook](https://www.facebook.com/konferensdatatjej/photos/pb.383068731832608.-2207520000.1430733281./498159816990165/?type=3&theater)." ]



###Seminarie med SEB {#seb}

SEB var först ut på morgonen och kom med fyra föreläsare. Två yngre tjejer som går nu sin sista månad på IT Young Professional programmet. Intressant och kul att veta att SEB har en IT bakrund på det sättet. När man tänker på SEB tänker man på kontor som rör mer pengar. Nu vet vi om att det finns mycket mer än så. Det som de pratade mest om var just deras IT Young Professional programmet, det består utav 50% som en roll på en avdelning och sedan 50% på projektet och träffar inom företag. Föreläsarna tyckte även att det var viktigt att ha kontakter in i företaget förr att komma in på de olika avdelningarna.



###Seminare Speedledger {#speed}

Speedledger: Det blev sedan en kvarts paus och sedan var det Speedledgers tur att prata om sig. De pratade inte så mycket om just företaget utan Jessica Andersson berättade mycket om sin väg till speedledger. Hon var inte så mycket för algoritmer i början men nu är det det hon älskar mest. Hon pratade även en del om dijkstras och visade olika varianter av lösningar av labyrinter om man vänder sig av dijkstras eller A* som är en utveckling av dijkstras. Väldigt spännande och roligt att se något istället för att bara göra om företaget. Vi fick ju på ett sätt ta del av det hon jobbade med nu och det var kul att se hur det kan se ut en vanlig dag på jobbet för Jessica.



####Seminarie KnowIT {#knowit}

KnowIT: Sedan var det dags för ytterligare en paus och på alla pauser fick man fika om man ville ha. Väldigt gott. Nästa på tur efter pausen vara KnowIT och de var även här fyra tjejers skulle presentera. De pratade en hel del om sitt företag. Vad företaget gjorde och de berätta även att de har 1800 specialister inom IT, management, design och digitalt. I Skåne var det de som hade hand om Skånetrafikens jojo sommarkort 2014. De berättade även om deras Traineeprogram som finns i Stockholm och de som har möjlighet till det programmet är systemvetare och civilingenjörer. Det pågår i tre månader. Den första månaden är det teori som gäller, andra och tredje månaden är det praktik som gäller och man kan få möjlighet till förlängt. KnowIT ville även lyfta fram molntjänster och Office 365.



###Seminarie Ghost och Dice {#ghost}

Efter KnowIt vara det lunch dags. Det blev en salladstallrik. Det var helt okej. Lunch hade vi ungefär i en timme, efter det var det Ghost och Dice tur att prata. För mig som inte alls är intresserad av spel och animationer var detta inte en intressant föreläsning. Ghost som var först ut pratade mycket om VFX (visuell effects) även om vector fields och lagarna av fysik fungerar och hur man får in dem i spelen och ju mer de studerar lagarna av fysik ju verkligare är spelen. Sedan var det Dice tur. Dice står för Digital Illusions Ce. De blev uppköpta för ett tag sen av EA så är nu mera en del av EA. Dice är de som har skapat Battlefield och utvecklar och utvecklar hela tiden för att spelet ska bli bättre.


###Seminarie SAAB {#saab}

Ytterligare en rast och mer fika och efter det var det dags för SAAB. SAAB är inte bara bilar som många tror utan de skapar väldigt många saker till militären och deras fordon. De som föreläsarna pratade mest om var deras radar som de har på sina produkter så som Gripen och Giraffen. De pratade även om Tacticall som är något som används av ledningscentralen som skickar ut information till ambulanser och deras helikoptrar. En av föreläsarna var mjukvaruutvecklare av detta program.



###Seminarie Microsoft {#micro}

En fika till och sedan var det Microsofts tur att föreläsa. Denna föreläsning var väldigt rolig och intressant. Föreläsarna var MACH’s på Microsoft, det låter inte klokt men det var förkortat för ”The Microsoft Academy for Collage Hires”. Det pågår under två år och man får då åka utomlands och föreläsningar och utbildningar. Föreläsarna gav några förslag till oss inför att komma ut på jobbmarknaden och de sa då att man ska vara sig själv, ta fram sina fördelar och fråga frågor genom hela tiden.


###Seminarie OmegaPoint {#omega}

Dags för den näst sista fikan för dagen och efter den var det OmegaPoints tur att föreläsa. Denna föreläsning tyckte jag vara bäst. Föreläsaren pratade inte ett dugg om företaget utan visade direkt vad de höll på med och det var komprimering av kod som han valde att visa. Han komprimerade då Java och jag var riktigt intresserad och hände med vad som hände även om jag inte läst någon java. Detta gjorde han i 35-40 minuter och när det börja närma sig slutet av sin tid pratade han om en studentkonferens som är nu i april i Stockholm. Jag anmälde mig till den men hamnade på väntelista och hoppas så klart att jag får åka dit, det hade varit väldigt roligt.



### Seminarie Cisco {#cisco}

Efter att den föreläsningen hade sprungit iväg var det dags för den sista fika för dagen. Sista föreläsningar för dagen vara Cisco. När jag hör Cisco så tänker jag på konferens telefoner men de är mer än bara så. De pratade dock mycket om företaget och sina kontor. De flesta kontoren och säljarkontor och som arbetare på Cisco så blir man även en säljare. De har även de ett trainee program. CSAP(Cisco Sales Associates Program) och har två inriktningar som ASR som finns i Stockholm och ASE som finns i Amsterdam. Cisco gav även lite råd till efter skolan och det var att inget är omöjligt, att man ska nätverka och skapa många kontakter och även att man ska förstärka sina egenskaper.



### Företagsmiddag och mingel {#mingel}

[FIGURE src=/image/snapvt15/datatjej15-seminarie.jpg?w=w2 caption="Många seminarier blev det. [Fotograf: Anton Olofsson, källa Facebook](https://www.facebook.com/konferensdatatjej/photos/pb.383068731832608.-2207520000.1430733282./383221585150656/?type=3&theater)." ]

Efter Cisco var det alla föreläsningar slut och det vara dags att få ut kort så man kunde åka spårvagn och buss och vad man nu ville åka. Vi tog sedan spårvagnen till hotell och gjorde oss iordning för företagsmiddagen som skulle hållas på Universeum i Göteborg. Vi tog oss dit gåendes och när vi kom dit fick vi blåbärsdrinkar i e-kolvar. Det var väldigt coolt. När vi sedan hade minglat lite fick vi lyssna på eventansvariga på Universeum och där hon då meddelade att de har öppnat upp avdelningar för oss så vi kan gå runt och titta. Vi hade ungefär en timme på oss och hann då gå igenom regnskogen, teknikrummet, astronaut rummet och mammut utställningen på taket. Vi fick sedan röra oss till akvariet där vi skulle äta middagen. Jag hamnade bredvid en av föreläsarna från SEB och även föreläsaren från Speedledgers. Det var en väldigt roligt och trevlig kväll med god mat. Kvällen avrundades runt 23 och då tog vi en promenad till hotellet och gick och la oss. 



Dag tre, seminarier och avslutning {#dag3}
---------------------------------------------------------

En ny dag med företagsbesök hos Ericsson och seminarie från Scania och workshop med Interaktionsbyrån och en mässa i Eriksbergshallen följt av sittning. 

[FIGURE src=/image/snapvt15/datatjej15-seminarie2.jpg?w=w2 caption="Ny dag mer fler föresläare och seminarier. [Fotograf: Melinda Fülöp, källa Facebook](https://www.facebook.com/konferensdatatjej/photos/pb.383068731832608.-2207520000.1430733281./498159423656871/?type=3&theater)." ]



###Företagsbesök hos Ericsson {#besok}

Klockan ringde 5.50 för att hinna duscha och göra sig iordning innan det var samling 7.15.  Då hade det beställts bussar till oss som körde ut oss till Lindholmen till Ericssons lokaler där vi fick var en klister namnlapp på med olika gruppindelningar. Jag hamnade i den gruppen som hade första föreläsningen med Ericsson. Jag tyckte att den föreläsningen var den minst intressanta och jobbigaste att hålla mig vaken på. De pratade mycket om hur nätet är uppbyggt och hur 1G har uppdaterats ända till 4G. Vi fick sedan gå på ”speeddates” med kvinnligt anställda. Där fick vi ställa frågor hur dels det var att arbeta på Ericsson som tjej och vad de jobbade med osv. Det var lärorikt och intressant sätt att få reda på flera olika områden. Efter ett par speeddater var det dags för dagens första fika.



###Seminarie Scania {#scania}

Sedan var det dags för föreläsningar igen och först ut för oss då var Scania. Denna föreläsning innehöll mycket skratt och skämt. Denna föreläsning är den föreläsningen som jag kommer ihåg mest dels för att den var så mycket skratt men även för att föreläsarna samarbetade så bra igenom powerpointen. Scania pratade mycket om deras lastbilar och att de håller på att utveckla en radar som bevakar det som finns framför lastbilen där den kör. De pratade inte bara om själva radarn i sig utan även om mjukvara som måste finnas för att det ska fungera. Intressant men kändes inte som om det var något som min utbildning kunde leda till.



###Workshop Interaktionsbyrån {#inter}

En rast till och sen var det dags för sista föreläsningen för dagen och det var då Interaktionsbyrån som hade hand om en workshop. Vi fick då testa på deras system och göra lite olika jobb som de gjorde. Och för varje sak vi klarade så startade en poängtavla att öka på poäng. Det blev dock problem på väggen då en av grupperna startade en oändlig loop som crashade deras poäng system. Så vinnarna blev de som hade lyckas samla ihop mest poäng fram till att den gick i sönder. Tråkigt att det hände men så är det med teknik ibland.



###Mässa i Eriksbergshallen och sittning på kvällen {#massa}

[FIGURE src=/image/snapvt15/datatjej15-gasqen.jpg?w=w2 caption="Nattklubbsbesök på Gasquen. [Fotograf: Alexander Lissenko, källa Facebook](https://www.facebook.com/konferensdatatjej/photos/pb.383068731832608.-2207520000.1430733275./498179720321508/?type=3&theater)." ]

Lunchdags och då fick vi äta bland alla de andra Ericsson anställda i deras kök. Det var gott men man fick snabba sig att äta då båten som skulle ta oss till mässan gick strax efter. Mässan var i Eriksbergshallen, en väldigt tråkig lokal och man hade säkert kunnat fixa en bättre och roligare. Jag pratade med en hel del företag, fick många visitkort så jag kan lägga till dem på Linkedin när jag kan istället för att stå där och försöka hitta när man inte har något internet. Efter en lite prisutdelning som de hade för tävlingarna de olika företagen hade haft så begav vi oss till hotellet för att göra oss iordning inför kvällens sittning som var tema overall. Det vara bara att dra på sig overallen och sedan bege sig till Gasquen. Det är en av Chalmers nattklubbar. Vi fick då en fördrink sedan satte vi oss till bords. Efter middagen smällde de raketer för oss och sedan öppnade de Gasquen för oss igen med gratis inträdde och även för allmänheten. Men vi bestämde oss för att gå till hotellet istället och sova för det skulle bli en tidig morgon dagen.



Dag fyra, sista dagen {#dag4}
---------------------------------------------

Sista dagen handlade var ett antal seminarier på Chalmers och avslutningen var en finsittning i Läppstiftet.

[FIGURE src=/image/snapvt15/datatjej15-vimmel.jpg?w=w2 caption="Vimmel av datatjejer på Chalmer. [Fotograf: Max Witt, källa Facebook](https://www.facebook.com/konferensdatatjej/photos/pb.383068731832608.-2207520000.1430733276./498156470323833/?type=3&theater)." ]



###Seminarie Chalmers innovation {#chalmers}

Vi hade fått sovmorgon så vi skulle samlas vid 8.15 i lobbyn. Vi begav sedan till Chalmers för en dag med fem föreläsningar. Det började med en föreläsning som handlade om flera olika företag som var nystartade. De kallades för startupinspiration. Det var tre olika företag som pratade. Chalmers innovation började och förklarade att de hjälpte ungdomar som ville starta eget eller bara hade en idé. Startup camp har de någon som heter och det pågår under 10 veckor. Man tävlar då om en resa som innebär att man får åka iväg och träffa sponsorer.



###Seminarie Knowly {#knowly}

Sedan var det Learn som nu mera heter Knowly’s tur. Knowly startades av sex stycken studenter på Chalmers. De började med interships i China men insåg ganska snabbt att det inte fungerade. De valde då att göra en platform för lärande företag. Det är som ett quiz för företag i mobilen så får förtaget reda på hur deras medarbetare tycker och tänker. Grundarna lärde sig driva ett företag i ett tidigt stadie och de som de ville skicka vidare till de som ska starta eget är att ett starkt team är det bästa man kan ha och det är mycket viktigt att alla är bredda på det som väntar.



###Seminarie New Mind och Jappa {#mind}

Efter den första pausen var det New Minds och Jappas tur att föreläsa. Jappa är dotterbolag till New Minds och skapades i år. De har extrajobb och sommarjobb för alla medan New Minds håller på med rekrytering och har funnits i fyra år. I denna föreläsning kände jag inte vi fick så mycket information men jag tyckte ändå det räckte med det vi fick. De jämförde att skapa ett företag med att ha ett förhållande. Det tyckte jag var en rolig jämförelse. I början är det som man är nykär man vill så mycket och går för fort fram. Sedan efter ett tag gifter man sig och då lugnar det ner sig och man börja få bukt på företaget. Efter ett tag vill man bli större och i detta fall så skapa de ett dotter bolag och lär upp det företaget på så sätt som man lärt sig själv. Sedan leder det kanske mot ett tråkigt slut eller så slutar det med ett lycklig så som att man säljer sitt företag och det lever vidare samtidigt som man själv gör det.



###Seminarie Ikea IT {#ikea}

Dags för en till välförtjänad paus och fika sedan sätta sig igen för nästa föreläsning som då var Ikea IT. Denna föreläsning var inte en av de bättre, men jag kan inte riktigt beskriva varför jag uppfattade den så. De pratade dels om vad de innebär med trainee programmet och hur rekryteringen går till. Man får göra ett personligt test sen blir det en intervju minst, men rekryteringen för en fast anställning tar betydligt längre tid.



###Inspiration med Katarina L {#insp}

En paus med fika till och sedan var det Katarina Larssons tur. Hon höll i ett inspirationstal som var det bästa jag varit med om. Hon berättade vad hon har gjort så här långt men även vart hon vill komma och göra. Hon gav en del tips tills efter studierna. Man ska skapa många kontakter, man ska ha koll på Excel, powerpoint, ekonomi och hon sa även att presentationsteknik kommer man aldrig att komma ifrån. Hon sa även att vi inte ska ta emot en lön under 30 000.



###Seminarie Tele2 {#tele2}

Nu var det dags för en lunch. Denna gång fick man välja mellan tre rätter. Kycklingen gick först. Efter lunchen var det dags för två föreläsningar till. Först ut var Tele2. Denna föreläsare var väldigt bra. Hon berättade vad hon hade varit med om och hur hon har vandrat uppåt i företaget genom åren. När hon hade gjort det gick hon igenom punkter som hon tyckte att vi skulle tänka på. Hon tycker att vi ska hitta den talangen som vi har och att vi ska lära känna oss själva. Hon tyckte även att vi själva ska välja chef för då blir kemin inom gruppen mycket bättre. Om vi känner att man börjar bli passiv tyckte hon att man skulle skaffa sig en coach och skaffa utmaningar. Hon tyckte även att man ska vårda sitt nätverk. Hon hade ett väldigt bra citat: ”Ett mål utan en plan är bara en dröm.”.



###Seminarie Cap Gemini {#cap}

Det var dags för den sista pausen för denna konferensen och efter den var det Capgeminis tur att föreläsa. Capgemini är ett konsult företag som finns i 44 länder. Några projekt de har är med SKF och DHL. Så mycket mer än så sa inte capgemini, rätt tråkigt att inte få veta mer. Efter den föreläsningen var det dags att bege sig till hotellet igen och göra sig iordning inför kvällens finsittning. 



###Avslutning med finsittning {#sittning}

[FIGURE src=/image/snapvt15/datatjej15-lappstiftet.jpg?w=c7 class="right" caption="Finsittning i Läppstiftet [Fotograf: Chalmers Film- & FotoCommitté, källa Facebook](https://www.facebook.com/konferensdatatjej/photos/pb.383068731832608.-2207520000.1430733274./498197263653087/?type=3&theater)." ]

Den hölls i Läppstiftet. De hade öppnat utkikstornet så man kunde åka upp och se Göteborg. Det var roligt och coolt. Det var mörkt ute och det var fint med alla gatulampor och skyltar som lös upp. De hade även fixat DJ till kvällen men många beslutade sig för att gå ut i Göteborg istället. Jag bestämde mig för att gå hem och sova istället. Morgonen efter gick vi upp vid 9 tiden och duschade och gjorde oss iordning och gick sedan ner och åt frukost. Efter frukosten packade vi våra väskor och tog det sedan lugnt tills vi checkade ut vid 11 tiden. Vi drog oss sedan ner mot centralen och gick en vända på Nordstan och shoppade lite innan vi tog en fika och satte oss på tåget till Malmö igen vid 12.40.

En sammanfattning av dessa dagar i Göteborg är att de har varit lärorika men att de inte har gett mig så mycket företag att tänka på när jag väl ska söka jobb eller så då de företagen inte rör det området som jag utbildar mig inom. Det fanns ett företag som jag kände att jag kunde tänka mig jobba för och det var Omegapoint. Jag kommer dock att vilja göra om det nästa år för att skapa kontakter och lära känna fler IT tjejer.

Läs mer om föreningen Datatjej på [deras webbplats](http://datatjej.se/).
