---
author: mos
category: kursnyheter
published: "2014-01-20 12:36:33"
updated: "2014-01-20 12:37:11"
created: "2014-01-20 12:36:33"
...
Ny version av phpmvc-kursen kommer våren 2014
==================================

Utveckling och uppdatering av kurserna här på dbwebb sker löpande och i prioritetsordning. I höstas fick vi en ny version av oophp-kursen och nu följer nästa steg -- en ny version av kursen phpmvc.

Den nya kursen kommer att ges för första gången i läsperiod 4 som startar den 31 mars. De studenter som tar den nya kursen är campus-studenter på Webbprogrammering, distansprogrammet IT-distans och de som nu påbörjar kurspaketet på heltid.

<!--more-->


En uppdaterad phpmvc {#uppdatera}
------------------------------------------------

Kursutvecklingen pågår och jag har min skiss klar om vad kursen skall handla om. Jag vill förstärka att det handlar om PHP och ramverkstänkande. MVC har där en central roll, men det finns mycket mer att tänka på. När du gått ut kursen skall du ha koll på vad PHP och ramverk kan betyda för dina webbprojekt. Du skall också ha insyn i hur man bygger ett ramverk från grunden. Det handlar om att få förståelse för ramverkets olika delar. Kan man dem så blir det enklare att sätta sig in i och använda ett godtyckligt ramverk.

Det är *inte* en kurs där man lär sig att använda ett befintligt ramverk. Du lär dig hur ramverken är uppbyggda och vilka delar ett ramverk förväntas bestå av och du kodar ett eget ramverk. Nåja, att koda ett eget ramverk är en stor sak, men vi gör lite moduler på ett ramverksskal som i slutändan går att använda för att bygga en webbplats. Så det blir, som vanligt, en hel del kodande.

Nuvarande versionen av phpmvc har haft ett par svagheter som framkommit i kursutvärderingar. Dessa skall jag nu försöka hantera och förbättra. Jag kommer i stort sett att göra helt nytt material, men kursens kärna är kvar - finputsad och i ett annat upplägg.

Ett stort steg inför uppdateringen av phpmvc var att uppgradera kursen oophp. Det gjordes i höstas och därmed kan jag gå vidare till phpmvc. Det skall bli kul att koda loss och skriva en del om PHP och ramverk nu under våren. 

Hoppas du hänger med i läsperiod 4 och framåt.



Kan jag läsa den nya varianten av phpmvc? {#nya}
------------------------------------------------

Kursen går i läsperiod 4 som startar den 31 mars 2014. Följande studentgrupper går automatiskt den nya varianten av kursen:

* Webbprogrammering (campus).
* IT-distans.
* Kurspaket dbwebb antagen 2014, alla farter.

Kvar blir ni som skall läsa phpmvc-kursen under vårterminen 2014 och tillhör någon av följande grupper:

* Fristående distans, antagen till kursen till 2014, 25%.
* Kurspaket dbwebb, antagen hösten 2013, halvfart.
* Kurspaket dbwebb, antagen våren 2012, kvartsfart.

Ni som skall läsa den befintliga kursen har nu ett *möjligt val* att göra. 

1) Genomför den existerande phpmvc-kursen, detta är normalfallet.

2) Välj att gå den nya varianten av phpmvc-kursen.

Förutsättningarna är alltså att kursmaterialet finns framme från och med den 31 mars och då kan ni ta kursen på 50% studietakt. Troligen släpper jag delar av kursmaterialet tidigare, det annonseras i så fall i [forumet för den nya kursen](forum/viewforum.php?f=40).

Ni som läser både javascript och phpmvc-kursen kan ändra ordningen och läsa javascript under läsperiod 3 och därefter ta phpmvc under läsperiod 4.

Så ser det alltså ut, fråga i den nya kursens forum om du undrar något.

